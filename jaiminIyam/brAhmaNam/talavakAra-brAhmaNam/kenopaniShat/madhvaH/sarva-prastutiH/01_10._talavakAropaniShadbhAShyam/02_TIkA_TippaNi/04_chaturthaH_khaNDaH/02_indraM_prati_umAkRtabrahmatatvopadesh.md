+++
title = "०२ इन्द्रं प्रति उमाकृतब्रह्मतत्वोपदेशः"

+++


## तस्यैष आदेशो यदेतद् विद्युतोऽभिव्यद्युतदा इति

**इन्द्रं प्रति उमाकृतब्रह्मतत्वोपदेशः**

# **उपनिषत्**

# **तस्यैष आदेशो यदेतद् विद्युतोऽभिव्यद्युतदा इति । **

# **न्यमीमिषदा३ इत्यधिदैवतम् ॥४॥ अथाध्यात्मम् । **

# **यदेतद् गच्छतीव च मनोऽनेनैव तदुपस्मरत्यभीक्ष्णं सङ्कल्पः ॥५॥**

## **भाष्यम्**

***व्यद्योतयद्विद्युदादीन् कपिलाख्यस्तु यो हरिः । ***

***अक्ष्णोर्निमेषणं कृत्वा यः शेते क्षीरसागरे ॥***

***स एवैकः परं ब्रह्मेत्येव तस्योपदेशनम् । ***

***अधिदैवे तथाऽध्यात्मे यं मनो गच्छतीव च ॥***

***सम्यङ् न गच्छति **क्वा**पि मनो येन स्मरत्यपि । ***

***सोऽनिरुद्धाख्य ईशेशः परं ब्रह्मेति कीर्त्यते ॥***

### **श्रीव्यासतीर्थविरचितंविवरणं**

व्यासतीर्थीयम्- अधिदैवमध्यात्मं चोपास्यं रूपमुपदिशति - तस्यैष इत्यादिना ॥ अप्रतीतेस्तद्वाक्यजातं व्याचष्टे - व्यद्योतयदित्यादिना ॥ रूपाणां स्थानभेदकृतो भेदो न मन्तव्य इति भावेनोक्तम् - स एवैक इति ॥ येन प्रेरितं मनो विषयान् स्मरति ॥४-५॥

### **श्रीवामनपण्डितविरचिताटीका**

वामनटीका- यदेतत् प्रादुर्भूतं यक्षं तत् सामान्यत एव हि पूर्वोपदिष्टमथ वस्त्वन्तरव्यावृत्तये विशेषधर्मैः सहोपदिशति सा देवी ‘तस्यैषः’ इत्यादिना । अथ भगवांस्तदभिप्रायं द्योतयति- 'व्यद्योतयत्' इत्यादिना ॥ इत्येव तस्योपदेशनम् इत्येतद् वचनं ‘तस्यैष आदेशः' इत्यस्य व्याख्यानम् । तस्य ब्रह्मण एष आदेशः विशेषधर्मोपदेश इत्यर्थः ॥ ४–५ ॥

### **श्रीवेदेशतीर्थविरचितंविवरणं**

वे.विवरणम्- ‘तस्यैष आदेश' इत्यादि ' इत्यधिदैवतम्' इत्यन्तं वाक्यमप्रतीतेर्व्याचष्टे- व्यद्योतयदित्यादिनाऽधिदैव इत्यन्तेन ॥ श्रुतौ विद्युच्छब्द उपलक्षक इति भावेन विद्युदादीनित्युक्तम् । अभिव्यद्युतदित्यस्यार्थः- व्यद्योतयदिति ॥ कपिलाख्य इत्यनेन यदेतदित्युक्तैतच्छब्दार्थ उक्तः । न्यमीमिषदित्यत्रापि यच्छब्दोऽनुवर्तनीय इति भावेन तस्यार्थमाह- अक्ष्णोरिति ॥ श्रुतौ यच्छब्दस्य तच्छब्दाभावेनानन्वयशङ्कां तदध्याहारेण परिहरन् अभिव्यद्युतदा इत्यत्र न्यमीमिषदा इत्यत्र चोक्तस्य आ इत्यस्यार्थमाह- स एवेति ॥ स्थानभेदेन भेदो न शङ्कनीय इति भावेनोक्तम् - एक इति ॥ अथाध्यात्मम् इत्यारभ्य तद्ध इत्यन्तं वाक्यं व्याचष्टे- तथाऽध्यात्म इत्यादिना ॥ यम् . अनिरुद्धाख्यम् । उत्तरत्रानुवादात् । तेन श्रुतावेतच्छब्दार्थ उक्तः । इवशब्दार्थं व्यनक्ति- सम्यगिति ॥

### **श्रीवेदेशतीर्थविरचितश्रुत्यर्थः**

वे.श्रुत्यर्थः– तस्य भगवत अधिदैवमध्यात्मं चोपास्यरूपमुपदिशति- तस्येति ॥ अधिदैवतं तस्य भगवत एष वक्ष्यमाण आदेश उपदेश इति सम्बन्धः । एतत् प्रसिद्धं यत् कपिलारख्यं रूपं विद्युतो विद्युदादिप्रकाशान् आ समन्ताद् अभिव्यद्युतद् व्यद्योतयत् प्राकाशयत् । स एव आः पूर्णत्वादाकारवाच्यं परं ब्रह्मेति तस्याऽदेश इत्यर्थः । यदेतदित्यत्रापि सम्बध्यते । यदेतत् कपिलाख्यम् आ समन्तान् न्यमीमिषन् निमीलिताक्षमभवत् । अक्ष्णोर्निमेषणं कृत्वा क्षीरसागरे शेते स एव आः पूर्णत्वादाकारवाच्यं परं ब्रह्मेति तस्याऽदेश इत्यर्थः । अथ अधिदैवमुपास्वरूपक्रथनानन्तरमध्यात्मं तस्याऽ देशप्रकार उच्यत इत्यर्थः । यदेतत् प्रसिद्धम् अनिरुद्धाख्यं रूपं प्रति अभीक्ष्णं निरन्तरं सङ्कल्पः सङ्कल्पकं मनो गच्छतीव कापि सम्यक् न गच्छति । चशब्दो वक्ष्यमाणविशेषणसमुच्चये अनेनैवानिरुद्धाख्येन भगवता प्रेरितं तन्मन उपस्मरति स्मरणसाधनं भवति तद्ध तदेव । आ इत्यनुवर्तते आः परं ब्रह्मेत्यर्थः ॥४-५॥

### **नृसिंहभिक्षुविरचिताउपनिषदार्थप्रकाशिका**

नृसिंहप्रकाशिका - अधिदैवमध्यात्मं चोपास्यरूपमुपदिशति- तस्येति ॥ विद्युतः बहुवचनमाद्यर्थे विद्युदादीन् । यद् रूपम् आसमन्ताद् व्यद्योतयत् प्रकाशकशक्तिं दत्वा प्रकाशयामास । इति एवं धर्मिकम् । तं चैतत् कपिलाख्यं रूपमेत्र । आः पूर्णं मूलरूपं सत् । अ न्यमीमिषत् । अक्ष्णोनिर्मीलनं कृत्वा समन्तात् क्षीरसागरे शेते I कपिलाख्यावताररूपं मूलरूपं चेत्युभयम् एकमेवेत्यर्थः। इत्यधिदैवं तमुपास्यं निरूपितम् । अथाध्यात्ममुपास्यमुपदिश्यते । अभीक्ष्णं सङ्कल्पः सङ्कल्पकम् । यदेतन् मनः विष्ण्वादिविषयं गच्छतीव अल्पं स्मरति । सम्यक् च न स्मरति । तदेनत् । मनः । अनेनानिरुद्धाख्यपरमात्मना प्रेरितं सत् । विष्ण्वादिविषयम् उपस्मरति वै । तद् ब्रह्म गुणैस्ततत्वात् ॥ ४-५॥

### **श्रीसत्यप्रियतीर्थविरचिताभाष्यविवृतिः**

स.भाप्यविवृतिः- एवमाख्यायिकां चतुर्मुखः पञ्चमुखं प्रति अधिदैवमाध्यात्मं चोपास्यं रूपमुपादिशत् । तस्यैषेत्यादि । अधिदैवतं तस्य भगवत एष क्षमाण आदेश उपदेश इति सम्बन्धः । भावे घञ् । एतत् तत् प्रसिद्धं कपिलात्र्यं रूपं विद्युतः प्रकाशाद् आसमन्तात् । व्यद्युतत् प्राकाशयत् । स एव आः पूर्णत्वादाकारवाच्यं परं ब्रह्म । आ आः इति च्छेदः । यदेतद्ब्रह्म । कपिलाख्यम् आसमन्ताद् आः पूर्णं न्यमीमिषत् स्वार्थे णिच । आ आकारवाच्यं परं ब्रह्मेत्यधिदैवतं तस्यादेश इत्यन्वयः । विद्युदादिप्रकाशस्य भगवतः कपिलस्य क्षीरसागरमधिशयानस्य न्यमीमिषत् स्वार्थे णिच् । अक्ष्णोर्निमेषणं कृत्वा क्षीरसागरे अशेत । तदेव आ आकारवाच्यं परं ब्रह्मेत्यधिदैवतं तस्यादेश इत्यन्वयः । विद्युदादिप्रकाशस्य भगवतः कपिलस्य क्षीरसागरमधिशयानस्य च कपिलस्य स्थानभेदेन भेदमाशङ्किष्ठ इति उभयोः पूर्णत्वविधानम् । अथ अधिदैवमुपास्य रूपकथनानन्तरम् अध्यात्मं तस्य एष आदेश अभीक्ष्णं सङ्कल्पकं यदेतन्मनः विष्ण्वादिविषयं गच्छतीव सम्यङ् न गच्छति । येन अनिरुद्धाख्येन भगवता प्रेरितं मन एनद् ब्रह्म स्वरूपम् उपस्मरति । तदनिरुद्धाख्यं रूपमेव आ पूर्णं तदेवानिरुद्धाख्यं रूपं तद्वनं नाम ततत्वात् तत्, वननीयत्वाद् वनम् इत्यनुवर्तते । तद्ब्रह्म एतदुभयनामधेयाभिधेयमिति भावः ।

### **श्रीवरदतीर्थभिक्षुविरचिताटीका**

वरदतीर्थीयम्- इदानीमधिदैवमध्यात्मं चोपासितव्यं ब्रह्मरूपमुपदिश्यते । तस्यैषआदेश इत्यादि । तव्याचष्टे - व्यद्योतयदिति ॥ नचैवं स्थानभेदेन तस्मिन्भेदः शङ्कनीय इत्याह- स इति ॥

### **श्रीराघवेन्द्रयतिविरचितःतलवकारोपनिषत्खण्डार्थः**

खण्डार्थः– अधिदैवतमध्यात्मं चोपास्यरूपमुपदिशति - तस्यैष इत्यादिना ॥ तस्य ब्रह्मण एष आदेश उपदेशः । यदेतत् कपिलाख्यं परं विद्युतः, बहुवचनमाद्यर्थे, उपलक्षणं वा, विद्युदादीन् तेजोरूपानर्थान् आ समन्ताद् व्यद्युतद् व्यद्योतयद् आदीपयदिति । आ न्यमीमिषत् सम्यक् न्यमीलयत् । आः पूर्णं ब्रह्माक्षिणी निमील्य क्षीरसागरे शेत इति यावत् । ‘आ प्रगृह्यः स्मृतौ वाक्येऽप्यास्तु स्यात् कोपपीडयोः' इत्यव्ययवर्गे अमरोक्त्या प्रगह्य संज्ञकस्य आ इति निपातस्य च सत्वेन भाष्ये न्यमीमिषदा इत्यत्र प्रगृह्याकारस्य सन्ध्यभावेन आ समन्तादित्येकमर्थमुक्त्वा आः इति पदविभागमाश्रित्य आः पूर्णमित्यर्थम् उक्त इत्येष आदेशो ऽधिदैवे स्थितस्य तस्येति । इतिशब्दद्वयस्य पूर्वेणान्वयः । अथेत्यर्थान्तरे । अध्यात्मं देहे, तस्योपदेश उच्यते इत्यर्थः । यदेतन्मनोऽनेनैव प्रेरितं सद् गच्छतीव च सम्यङ् न गच्छति । साकल्येन वस्तु न विषयीकरोति । अनेनैवानिरुद्धात्र्येन हरिणा तद् विषयजातम् उपस्मरति । कीदृशं मन इत्यत उक्तम्- अभीक्ष्णं सङ्कल्प इति ॥ भृशमनेकार्थान् सङ्कल्पयतीति सङ्कल्पः, सङ्कल्पकमित्यर्थः । लिङ्गव्यत्ययश्छान्दसः, शब्दस्वभावाद्वा । अभीक्ष्णं नित्यं भृशं सङ्कल्पश्च भवति । तस्यानिरुद्धस्य हरेरेष उपदेश इत्यर्थः ॥४-५ ॥

------------------------------------------------------------------------

तद्ध तद्वनं नाम तद्वनमित्युपासितव्यम्

# **उपनिषत्**

# **तद्ध तद्वनं नाम तद्वनमित्युपासितव्यम् ।**

# **स य एतदेवं वेदाभि हैनं सर्वाणि भूतानि संवाञ्छन्ति ॥ ६ ॥**

## **भाष्यम्**

***स विष्णुस्तद्वनं नाम ततस्त्वाद्वननीयतः । ***

***एवमेनं तु यो वेद भवेत्सर्वैरपेक्षितः ॥***

### ***श्रीव्यासतीर्थविरचितंविवरणं***

व्यासतीर्थीयम्- वननीयतः भजनीयत्वात् । तद्वनमित्युपासकस्य फलमाह- स य एतदिति ॥ तव्याचष्टे - एवमिति ॥ ६ ॥ भगवानादौ निमीलिताक्षोऽ- भवदिति कुत इत्यत आह- स इति ॥ य एको गुणेभ्यः परो विशेषः पुरातनः पुरुषो ऽंग्रे निशारूपे प्रलयकाले कारणेषु सुप्तशक्तिषु जगदीश्वरे आत्मनि निधाय निमीलितान्मा आत्मनि स्वस्मिन्नेवासीत् सोऽयं किलेति सम्बन्धः । न्यमीमिषदा इत्यत्राकारस्य समन्तादित्यर्थ उक्तः ।

### **श्रीवामनपण्डितविरचिताटीका**

वामनटीका - स य एतदेवं वेद' इत्यस्यार्थमाह- एवमेनं तु यो वेदेति ॥

### **श्रीवेदेशतीर्थविरचितंविवरणं**

वे. विवरणम् - स्मरति स्मरणसाधनं भवति । चापिशब्दावितरेतरसमुच्चये । तद्धेत्यस्यापेक्षितस्य आ इत्यस्यानुवृत्त्यर्थमाह- स इति ॥ तद्धेत्यस्य तद्वनं नामेत्युत्तरत्राप्यन्वयमभिप्रेत्य सिद्धार्थत्वप्रतीतिनिरासाय व्याचष्टे - स विष्णुरिति ॥ ततत्वात् तत् । वननीयत्वतां वनमित्यर्थः । य एतदेवं वेद इति फलवाक्यं व्याचष्ट - एवमिति ॥

### **श्रीवेदेशतीर्थविरचितश्रुत्यर्थः**

वे. श्रुत्यर्थः- अनिरुद्धाख्यविष्णोर्नामान्तरमाह - तद्ध तद्वनमिति ॥ तदनिरुद्धाव्यं भगवद्रूपं तद्वनं नाम ततत्वात् तत्, वननीयत्वाद् वनमिति तद्वनशब्दाभिधेय- मित्यर्थः । किं तत इत्यत आह- तद्वनमित्युपासितव्यमिति । एवमुपासकस्य फलमाह - य इति । योऽधिकारी एतदनिरुद्धाख्यं भगवद्रूपम् एवं तद्वनमिति वेदोपास्ते,अथोपासनानन्तरम् एनमुपासकं सर्वाणि भूतानि संवाञ्छन्ति । मुत्यादावपि सर्वैरपेक्षितो भवेदित्यर्थः ॥६॥

### **नृसिंहभिक्षुविरचिताउपनिषदार्थप्रकाशिका**

नृसिंहप्रकाशिका - श्रीब्रह्मादिभजनीयत्वाच्च तद्वनं तद्वनं नाम । तस्मात् प्रवृत्तिनिमित्तज्ञानपूर्वकं ब्रह्म । तद्वनमित्युपासितव्यम् । तद्वनमित्युपासकस्य फलमाह- स इति ॥ स प्रसिद्धो य एतद् ब्रह्म एवं तद्वनमिति वेद । उपास्ते । एवं सर्वाणि भूतानि । अभिसंवाञ्छन्ति । तद्वनमित्युपासकस्य फलमाह- स इति । सः प्रसिद्धो य एतद् ब्रह्म एवं तद्वनमिति वेद । उपास्ते । एवं स्रर्वाणि भूतानि । अभिसङ्गच्छन्ति ॥६॥

### **श्रीवरदतीर्थभिक्षुविरचिताटीका**

वरदतीर्थीयम् - इदानीं तस्योपासने मन्त्र उच्यते तद्ध तद्वनं नामेति तद्वाचष्टे स विष्णुरिति ॥ विष्णुस्तद्वनमिति यो जानाति तस्य फलमुच्यते स य एतदेवं ar । तस्यार्थ एवमेनमिति ।

### **श्रीराघवेन्द्रयतिविरचितःतलवकारोपनिषत्खण्डार्थः**

खण्डार्थः- सङ्कल्पश्च तद्धेति ॥ तद्ब्रह्म तद्वनंनाम ततत्वाद्व्याप्तत्वाद्वन- नीयत्वाद्भजनीयत्वात् तद्वनमिति नामवत्, तनोतेस्त्यजितनिभ्यो इतिरिति डतिप्रत्ययः, वनतेरकारः । तच्च तद्वनं चेति तद्वनर्मिति, हेति प्रसिद्धम् ॥ तद्वनमित्युपासकस्य फलमाह - स य इति । सः प्रसिद्धोऽधिकारी । एतद् ब्रह्म एवं तद्वनमित्येवं रूपेण वेद । एनं तद्वनत्वज्ञानिनं सर्वाणि भूतान्यभिवाञ्छन्ति, सर्वापेक्षितो भवतीत्यर्थः ॥६॥

