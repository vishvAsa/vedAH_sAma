+++
title = "२५१"

+++

 

अथ गौषूक्तं बहिर्निधनं बार्हतम् । 

तस्माद्बार्हतेऽहन्क्रियते । 

गौषूक्तिश्च वा आश्वसूक्तिश्चैषौ । 

तौ ह बहु प्रतिगृह्य गरगिराविव मेनाते । 

तावकामयेतामपेमं गरं गीर्णं हनीवहीति । 

तावेते सामनी अपश्यताम् । 

ताभ्यामस्तुवाताम् । 

तयोरन्यतरोऽग्निराहुत इत्येवेमं लोकमभिनिराजुहोत् । 

अग्निं ह वा अस्मिल्ँ लोके न किञ्चनातिरिच्यते । 

शुक्र आहुत इत्येवान्यतरोऽमुं लोकमभिनिराजुहोत् । 

आदित्यमु ह वा अमुष्मिल्ँ लोके न किञ्चनातिरिच्यते । 

ततो वै तौ तं गरं गीर्णमपाह्नाताम् । 

तत एनयोर्यथा द्विदतः कुमारस्य सातं स्याद् । एवं सातमास । 

यो गरगीर्मन्येताप्रतिगृह्यस्य प्रतिगृह्यानाश्यान्नस्यान्नमशित्वा । स
एताभ्यां स्तुवीत । 

अप हैव तं गरं गीर्णं हते । 

यदेनेन किं च पापं कृतं भवति । तदपहते । 

ते उ पञ्चाक्षरणिधने भवतः पञ्चपदा वै पङ्क्तिः । 

पाङ्क्ताः पशवः । 

पशवश्छन्दोमाः पशूनामेवावरुद्ध्यै । 

यदु गौषूक्तिश्चाश्वसूक्तिश्चैषावपश्यतां तस्माद्गौषूक्ताश्वसूक्ते
इत्याख्यायते २५१
