+++
title = "२१८"

+++

 

अथाछिद्रं पदनिधनं राथन्तरम् । 

तस्माद्रा थन्तरेऽहन्क्रियते । 

प्रजापतिर्वा अकामयताछिद्रः प्रजया पशुभिरभवत् । 

तदेवाछिद्र स्थाछिद्र त्वम् । 

अछिद्र एव प्रजया पशुभिर्भवति य एवं वेद । 

देवा वा आप्तां वाचमछिद्रे णैवैभ्यो लोकेभ्यस्समदलुम्पन् । 

आप्तेव वा एतर्हि वाग्भवति छन्दोमेषु । 

तामछिद्रे णैव संलुम्पन्ति । 

यो वै छिद्र ण सञ्चिनोति न तदुत्पूर्यते । 

अथ योऽछिद्रे ण सञ्चिनोति तदुत्पूर्यते । 

ज्यायोऽभ्यारम्भं भवत्य् । अति नवममहर्जिहीते । दशममहरभ्यारभते । प्रति
सप्तममपधावति । 

प्रजापतिः पशूनसृजत । 

तेऽस्मात्सृष्टा अपाक्रामन् । 

सोऽकामयत न मत्पशवोऽपक्रामेयुर् । अभि मा वर्तेरन्निति । 

स एतत्सामापश्यत् । 

तेनैनान्पर्यास्यत् । 

ताञ्श्रैष्ठ्येनोपागृह्णात् । 

तेऽस्मिन्नरमन्त । 

रमन्तेऽस्मिन्पशवः पशुमान्भवति य एवं वेद २१८
