+++
title = "०१७"

+++

 

तासु गौरिवीतम् । 

यथा ह वा इदमवसानदर्शाववसानं विन्दत एवमेतौ गौरिवीतस्योदासौ देवेभ्य
श्वस्तनं विन्दतः । 

श्वस्तनं नोऽसदिति वै सत्रमासते । 

श्वस्तनं हैवैभ्यो भवति । 

एतद्ध वा अद्यश्वं देवानां यद्गौरिवीतम् । 

अक्षितमस्याद्यश्वं भवति य एवं वेद । 

अवसानदर्शो वा एतयोरुदासोऽन्यतरोऽवसाययितान्यः । 

स यथा प्र स्पष्टं तृणोदकमन्ववस्येत्तादृक्तत् । 

यथा ह वा इदं सोमप्रवाकस्सोमं प्राहैवमेतौ गैरिवीतस्योदासौ देवेभ्यस्सोमं
प्राहतुः । 

प्रोक्तसोमो ह स तां रात्रिं वसति यस्मिन्नहनि गौरिवीतं भवति । 

अथो हैनं देवा ईक्षन्ते धावत श्वो यष्टेति । 

तद्यदेकाहे गौरिवीतं न कुर्वन्ति नेद्देवाल्ँ लापयामहा इति । 

यथा ह वा इदं वृक्षस्याक्रमणानि कृतान्येवमेतानि गौरिवीतस्याक्रमणानि
कृतानि स्वर्गस्य लोकस्य समष्ट्यै । 

प्र स्वर्गं लोकमाप्नोति य एवं वेद । 

यथा ह वा इदमभीयायमुप विमोकं यायादेवमेतद्यद्गौरिवीतम् । 

तत्तथैव गेयम् १७
