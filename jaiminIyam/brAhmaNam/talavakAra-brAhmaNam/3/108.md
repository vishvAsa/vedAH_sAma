+++
title = "१०८"

+++

 

ता अब्रुवन्नेकं ह नो रूपं वेत्थ । 

तन्नः प्रयच्छ । येन वयं रूपिणीरसाम । 

रूपी स ब्राह्मणोऽसद्योऽस्मा वेदेति । 

ताभ्य एतदेकं रूपं प्रायच्छदाप इति । 

एतद्ध वा आसामेकं रूपं यदापः । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति । 

ता अब्रुवन्नेकं ह नो नाम वेत्थ । 

तन्नः प्रयच्छ । येन वयं नामिनीरसाम । 

नामी स ब्राह्मणोऽसद्योऽस्मा वेदेति । 

ताभ्य एतदेकं नाम प्रायच्छदिन्द्रा इति । 

एतद्ध वा आसामेकं नाम यदिन्द्राः । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति १०८
