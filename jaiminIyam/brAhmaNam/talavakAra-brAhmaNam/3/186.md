+++
title = "१८६"

+++

 

अथ समन्तम् । 

इन्द्रा ग्नी वा अकामयेतां समन्तौ स्याव । समानीमृद्धिमृध्नुयावेति । 

तावेतत्सामापश्यताम् । 

अर्धमन्योऽपश्यद अर्धमन्यः । 

तस्यान्तौ समाहृत्य समधत्ताम् । 

यत्समधत्तां तत्समन्तस्य समन्तत्वम् । 

तेनास्तुवाताम् । 

ततो वै तौ समन्तावभवतां । समानीमृद्धिमार्ध्नुताम् । 

तद्ब्रह्म वा अग्निः । क्षत्रमिन्द्रः । 

उभयं ब्रह्म च क्षत्रं चावरुन्द्धे य एवं वेद । 

तस्मादु हैतत्सामैतस्मादह्नो नान्तरित्यम् । 

इदं वै रथन्तरमदो बृहत् । 

इदमेवान्तरिक्षं समन्तमनयोरेव लोकयोस्समन्तत्वाय । 

एतेन वा एते समन्ते । 

समन्तेन पशुकाम स्तुवीत । 

पशवो वा अन्तरिक्षं । पशवस्समन्तम् । 

पशुमानेव भवति समन्तेन तुष्टुवानः । 

ब्राह्मणः पुरोधाकामस्समन्तेन स्तुवीत । 

आग्रेयो ब्राह्मण । षन्द्रो राजन्य । आग्नेयी पृथिव्य् । षन्द्री द्यौः । 

ते एतेऽन्तरिक्षमभि समन्ते । 

समन्तावेनौ करोति ब्राह्मणं च राजन्यं च समन्तेन तुष्टुवानो । गच्छति
पुरोधां । पुर एवं दधते । 

प्रजापतिर्वा अकामयत समन्तः प्रजया पशुभि स्याम इति । 

स एतत्सामापश्यत् । 

तेनास्तुत ततो वै स समन्तः प्रजया पशुभिरभवत् । 

तद्वेव समन्तस्य समन्तत्वम् । 

समन्त एव प्रजया पशुभिर्भवति य एवं वेद १८६
