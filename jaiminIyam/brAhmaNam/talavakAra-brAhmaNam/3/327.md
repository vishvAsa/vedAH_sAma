+++
title = "३२७"

+++

 

साष्टाभिरेवाक्षरैः प्रथममहरतनुत । एकादशभिर्द्वितीयं । द्वादशभिस्तृतीयम्
। 

अक्षरमेव त्र्यक्षरं पर्यशिष्यत । 

तदेवोत्तरं त्र्यहमनुव्यदधात् । 

सैतं पृष्ठ्यं षडहमतनुत । 

सैतं पृष्ठ्यंषडहं तत्वैक्षत केन न्विमं तृतीयं त्र्यहं तन्वियेति । 

स्वात्मानमेवापश्यद् । यो न्वाव मेऽसावात्मा सोऽयम् । 

हन्तैनमात्मन एवाधि तनवा इति । 

साष्टाभिरेवाक्षरैस्सप्तममहरतनुतैकादशभिरष्टमं । द्वादशभिर्नवमम् । 

अथ यदक्षरं पर्यशिष्यत तदेवैतद्द्वादशाहस्य दशममहरभवत् । 

सैषा श्रान्ता विकृष्टाशये वाग्यज्ञमूहिषी कालिलिमत्ता यथा सिंही वा विजाता
स्याद्व्याघ्री वा शिंशुमारी वैवम् । 

तां यदेतर्हि प्रत्यक्षमालभेरन्व्याप्तमस्या आपद्येरन् । 

यद्यु वा सा इयुरेतस्मात्सर्वस्मादियुः । 

तामेतां परोक्षमनुष्टुभं कुर्वन्ति ३२७
