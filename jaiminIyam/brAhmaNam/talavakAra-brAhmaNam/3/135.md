+++
title = "१३५"

+++

 

ज्योतिर्यज्ञस्य पवते मधु प्रियम्

इति सिमानां रूपम् । 

समानं वै सिमानां च रेवतीनां च रूपम् । 

सिमाभ्यो वा अधि रेवतयो निर्मिताः । 

ज्योतिरित्याह । 

ज्योतिरेवैतत्प्रजासु दधाति । 

ज्योतिरिति च ह खलु वै पवत इति च गायत्र्यै रूपम् । 

गायत्र्यो एतदहस्तायते । 

पिता देवानां जनिता विभूवसुर्

इति प्रजापतिर्वै पिता देवानां । स जनिता । स विभूवसुः । 

प्राजापत्यमेतदहः । 

दधाति रत्नं स्वधयोरपीच्यं मदिन्तमो मत्सर इन्द्रि यो रस

इति । 

रसो ह्येतदहः । 

यो वै पञ्चमादह्नो रसोऽत्यनेदत्तदेतदहरभवत् । 

स एष रस एव । 

अभिक्रन्दन्कलशं वाज्यर्षती

त्यृषभं एवैतत्प्रातस्सवने रेवतीष्वपिसृजन्ति प्रजननाय । 

पतिर्दिवश्शतधारो विचक्षण

इति यद्वै शतवत्सहस्रवत्तज्जगत्यै रूपम् । 

जागतमेतदहः । 

हरिर्मित्रस्य सदनेषु सीदति मर्मृजानोऽविभिस्सिन्धुभिर्वृषे

ति वृषण्वतीर्भवन्ति बृहतो रूपम् । 

बार्हतमेतदहः । 

अग्रे सिन्धूनां पवमानो अर्षस्यग्रे वाचो अग्रियो गोषु गच्छसि । 

अग्रे वाजस्य भजसे महद्धनं स्वायुधस्सोतृभिस्सोम सूयसे 

इत्यग्रमग्रमिति भवति । 

अग्रं ह्येतदहर्यद्बार्हतम् । 

अग्रं त्रयस्त्रिंश स्तोमानाम् । 

तमेवैतद्रे वतयोऽनु १३५
