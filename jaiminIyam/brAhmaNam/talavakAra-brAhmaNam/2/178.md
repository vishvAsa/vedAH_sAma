+++
title = "१७८"

+++

 

अथैषोऽभिजित् । 

देवासुरा वा एषु लोकेष्वस्पर्धन्तास्मिन्भुवने । 

ते देवा अकामयन्ताभीमाँ ल्लोकाञ्जयेम जयेमासुरान्स्पर्धां भ्रातृव्यानिति ।

त एतं यज्ञमपश्यन् । 

तमाहरन् । 

तेनायजन्त । 

तेनेमाँ ल्लोकाअभ्यजयन्नजयन्स्पर्धां भ्रातृव्यानसुरान् । 

तद्यदिमाँ ल्लोकानभ्यजयंस्तदभिजितोऽभिजित्त्वम् । 

अभीमाँ ल्लोकाञ्जयति जयति स्पर्धां द्विषन्तं भ्रातृव्यं य एवं वेद । 

तस्य त्र्युत्तरिण स्तोमा भवन्ति त्रयो वा इमे लोका एषां
लोकानामभिजित्यै । 

चतुरावृतो भवन्ति चतस्रो दिशो दिशामेवाभिजित्यै । 

अभिवतीषु स्तुवन्त्येषामेव लोकानामभिजित्यै । 

आभीकमभिनिधनमभीवर्त आभीशवमित्येतानि सामानि भवन्त्येषामेव लोकानामभिजित्यै
१७८
