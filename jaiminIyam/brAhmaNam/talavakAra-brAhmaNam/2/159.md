+++
title = "१५९"

+++

 

तस्यापश्च घृतं च व्रतम् । 

अशरीरा वा आपोऽशरीरं घृतमशरीरा स्वधा । 

अशरीरेणाशरीरां स्वधामवरुणधामहा इति । 

एतावच्छो व्रतयति । 

एतावती वै पुरुषस्य मात्रा नेत्पुरुषमतिव्रतयानीति । 

अथो हैतत्पर्वश एवात्मनोऽङ्गानि प्रतिसन्दधाति । 

सर्पिष्मानन्तरेण भवति समष्ट्यै । 

सप्तदशस्तोमो भवति । 

प्रजापतिर्वै सप्तदशः । 

प्रजापतिर्नष्टस्यानुवेत्ता । 

स यो नष्टस्यानुवेत्ता तेनेमां स्वधामनुविन्दामेति । 

तस्योभे बृहद्र थन्तरे साम्नी भवतो यद्यस्मिल्ँ लोके रथन्तरेणानुविन्दाम
यद्यन्तरिक्षे वामदेव्येन यद्यमुष्मिल्ँ लोके बृहतेति । 

तस्यौदुम्बरस्सोमचमसो दक्षिणा भवत्यूर्ग्वा अन्नमुदुम्बर ऊर्ज
एवान्नाद्यस्यावरुद्ध्यै । 

अथो अशरीरो वै सोमोऽशरीरा स्वधाशरीरेणाशरीरां स्वधामवरुणधामहा इति १५९
