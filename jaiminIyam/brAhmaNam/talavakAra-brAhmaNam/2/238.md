+++
title = "२३८"

+++

 

अथ यस्यैतस्य ज्योतिरुक्थ्यः पूर्वमहर्भवत्यायुरतिरात्र उत्तरमेतेनो
हाभिप्रतारण ईजे राजा प्रजाकामश्च खलती च दैवोवाती
अवचिच्छित्समानः । 

ततो वै सोऽव खलती दैवोवाती अच्छिन्त्त । 

इमामियतीं प्रजामध्यगच्छत् । 

त्रीण्यन्यस्यातिरिच्यन्ते द्वाभ्यामन्य ऊनः । 

त्रीणि तानि पुंसोऽतिरिक्तानि यैस्स प्रजनयति । 

द्वे ते स्त्रिया ऊने यतस्सा प्रजायते । 

तदेतन्मिथुनं प्रजननं क्रियते । 

मिथुनेन प्रजननेन प्रजायते य एवं वेद । 

ता उभे स्तोत्र्यास्सम्पद्यन्ते सप्त च शतान्येकविंशतिश्च तावन्ति
संवत्सरस्याहोरात्राणि । 

अहोरात्रे वै कृत्स्नः प्रजापतिः कृत्स्नं प्रजापतिमृध्नवाम कृत्स्नो नः
प्रजापतिरुपेतोऽसदिति । 

अथ यैका स्तोत्र्यातिरिच्यते यजमानलोको हैव सः । 

शश्वद्धैनं ब्राःमण उवाच नास्यापरः प्रजायामेतादृङ्वीरोऽनाजानितोः । 

आत्मन एव लोकमकृत न प्रजाया एकमिमं ह्येव लोकमभ्युपागादिति २३८
