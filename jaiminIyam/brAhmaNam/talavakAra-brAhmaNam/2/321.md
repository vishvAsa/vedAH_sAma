+++
title = "३२१"

+++

 

अथैष विवधः । 

तस्य ज्योतिरग्निष्टोमो गौरुक्थ्य आयुरुक्थ्यो ज्योतिरग्निष्टोम
आयुरतिरात्रो ज्योतिरग्निष्टोमो गौरुक्थ्य
आयुरुक्थ्यो ज्योतिरग्निष्टोमः । 

पशुकामो हैतेन यजेत । 

तस्यैषोऽन्यतस्सङ्गो गोआयुषी उक्थ्यावन्तरौ भवतः । 

पशवो वा उक्थानि । 

तयोः पञ्च शतानि स्तोत्र्याः । 

ज्योतिषी अग्निष्टोमावभितो भवतः । 

ब्रह्म वै ज्योतिरग्निष्टोमः । 

ब्रह्मणैव तदुभयतः पशून्परिगृह्णीतेऽपरावापाय । 

नास्य वित्तं परोप्यते य एवं वेद । 

आयुरतिरात्रो मध्ये भवति । 

तद्यथा ह वै विवधस्तस्य मध्ये पृथ्विवानवमर्दाय तादृक्तद् । 

तस्यैषोऽन्यतस्सङ्गो गोआयुषी उक्थ्यावन्तरौ भवतः । 

पशवो वा उक्थानि । 

तयोः पञ्च शतानि स्तोत्रियाः । 

ज्योतिषी अग्निष्टोमावभितो भवतः । 

ब्रह्म वै ज्योतिरग्निष्टोमः । 

ब्रह्मणैव तदुभयतः पशून्परिगृह्णीतेऽपरावापाय । 

नास्य वित्तं परोप्यते य एवं वेद ३२१
