+++
title = "३७८"

+++

 

तदाहुरीर्म इव वा एषा होत्राणां यदच्छावाको यदच्छावाकमनुसन्तिष्ठेतेर्म इव
तुष्टुवाना स्युरिति । 

तस्य त्रैककुभं ब्रह्मसाम भवत्युद्वंशीयमच्छावाकसाम । 

इन्द्रि यं वै वीर्यं त्रैककुभं सर्वं पृष्ठरूपमुद्वंशीयम् । 

इन्द्रि ये चैव तद्वीर्ये सर्वस्मिंश्च पृष्ठरूपेऽन्ततः प्रतितिष्ठन्ति । 

तद्वा एनत्तत्प्राशंसत् । 

तदाहुरग्निष्टोम एव कार्य इति । 

तस्य द्वादश स्तोत्राणि भवन्ति । 

द्वादश मासास्संवत्सरः । 

एतदु ह वै संवत्सरस्य ज्यैष्ठ्यं पर्व यन्मासः । 

तद्यत्संवत्सरस्य ज्यैष्ठ्यं पर्व तेन नस्संवत्सर आरब्धोऽसदिति । 

ईश्वरा ह त्वपशवो भवितोः पशवो वा उक्थानि तेभ्यो हि यन्ति । 

तस्य त्रीणि स्तोत्राण्यष्टाचत्वारिंशानि कुर्युरुभौ पवमानौ ब्रह्मसाम । 

तावतीरुक्थ्यस्य स्तोत्र्याः । 

आप्नुवन्ति तं कामं य उक्थ्ये नो वा अग्निष्टोमाद्यन्ति । 

वर्ष्म वा अग्निष्टोमो वर्ष्म होता वर्ष्मणैव तद्वर्ष्म सन्दधति वर्ष्मणा
वर्ष्मन्प्रतितिष्ठन्ति । 

श्रीर्वा अग्निष्टोमो ज्यैष्ठ्यं होता ज्यैष्ठ्येनैव तज्ज्यैष्ठ्यं सन्दधति
ज्यैष्ठ्येन ज्यैष्ठ्ये प्रतितिष्ठन्ति ३७८
