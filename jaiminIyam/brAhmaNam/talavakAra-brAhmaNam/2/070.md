+++
title = "०७०"

+++

 

\अथ यो यूप आसीद्य एवैष वीणायै दण्डस्स एव सः । 

अथ या रशना आसन्यान्येवैतानि वीणाया उपवाणानि ता एव ताः । 

अथ यो द्रो णकलश आसीद्यैवैषा वीणायै सूना स एव सः । 

अथ यदधिषवणं चर्मासीद्यदेवैतद्वीणायै चर्म तदेव तत् । 

अथ य उपरवा आसन्य एवैते वीणाया आकाशास्त एव ते । 

अथ ये ग्रावाण आसन्यान्येवैतानि वीणायै वादनानि त एव ते । 

अथ यानि सप्त चतुरुत्तराणि छन्दांस्यासन्या एवैतास्सप्त वीणायै तन्त्र्यस्तान्येव तानि । 

अथ ये दशरात्रे स्तोमा आसन्या एवैता दशाङ्गुलयस्त एव ते । 

तदाहुर्नैतर्हि संसवोऽस्ति । 

यो हि द्वितीयो यज्ञ आसीदशुच्यत्सः । 

एक एव यज्ञः । 

प्रजापतिर्यज्ञ एवेति ७०
