+++
title = "२३४"

+++

 

अथ यन्माहेन्द्रः । 

इन्द्रो ह वा एष पुरा वृत्रस्य वधादास । 

स वृत्रं हत्वा महेन्द्रो ऽभवत् । 

भूयो ह्येव ज्यायसा कर्मणाऽभ्यश्नुते । 

तस्मादु राजानं विजितिनमाचक्षते महाराज इति । 

अथैष शुनासीर्यो यद्वा इन्द्र स्य वृत्रं जघ्नुष इन्द्रि यं
वीर्यमासीत्तच्छुनम् । 

यत्संवत्सरस्य प्रजितस्य पयस्तत्सीरम् । 

तद्यदिन्द्र स्य वृत्रं जघ्नुष इन्द्रि यं वीर्यं यत्संवत्सरस्य प्रजितस्य
पयस्तदुभयमवरुणधामहा इति । 

संवत्सरसद्ध खलु वा एष यश्चातुर्मास्ययाजी । 

तस्य शुनासीर्यं मे महाव्रतं भाजनम् । 

स यावत्संवत्सरेण महाव्रतवतावरुन्द्धे तावदवरुन्द्धे य एवं वेद । 

तस्य सौरी प्रतिपद्भवति सौर्युपालम्भ्या । 

असौ वा आदित्यः । 

सूर्य एष इन्द्रः । 

षन्द्रं महाव्रतं तत्तत्सलक्ष्म क्रियते । 

ऋतुषु ह खलु वा एष संवत्सरं स्वर्गं लोकमप्येति यश्चातुर्मास्ययाजी । 

स वसन्तमेव प्रथमेनाह्नाप्येति ग्रीष्मं द्वितीयेन वर्षास्तृतीयेन शरदं
चतुर्थेन हेमन्तं पञ्चमेन शिशिरं षष्ठेन । 

संवत्सरमेव शुनासीर्येणाप्येति । 

स सर्वस्तोमो भवति । 

सर्वं हि तद्यत्सर्वस्तोमः । 

सर्वमेवैतेनाप्येति । 

तस्य त्र्येणी शलली भवति लौहायसः क्षुरः । 

स चतुर्षु चतुर्षु मास्सु केशान्परिवर्तयतेऽनन्तताया असौ वा आदित्योऽनन्तः
। 

अनन्तो वा असौ भूत्वेदं सर्वमभ्यश्नुतेऽनन्तो भूत्वेदं सर्वमभ्यश्नवा इति ।

अनन्तो भूत्वेदं सर्वमभ्यश्नवा इति २३४
