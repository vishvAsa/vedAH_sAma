+++
title = "२५८"

+++

 

शबलि समुद्रो ऽस्यक्षितिर्ब्रह्मदेवी प्रथम्जा ऋतस्यैकमक्षरं क्षरसि
विभावर्यभीमाल्ँ लोकानमृतं दुहाना तां त्वा विद्म सरमे
दीद्यानामक्षितिं देवेभ्यो भासा तपन्तीम् । 

तेजोऽसि शुक्रमस्यमृतमस्यन्नमसि महदस्येषासि महि तां त्वा तथा वेद । 

तस्यां त्वय्येतां दक्षिणां निदधेऽक्षितिमक्षीयमाणां श्रियं देवानां
बृहज्ज्योतिर्वसानां प्रजानां शचिष्ठामावृतमनुगेषमिति । 

एषा ह वै शचिष्ठावृद्यदसावादित्यः । 

तस्या एते द्वे पदे अहश्चैव रात्रिश्च सत्यं चानृतं च । 

तद्धास्या एतत्सत्यं पदं यदहः । 

तदेतदत्यायु नाम । 

स यो हास्य एतदत्यायु नाम पदं वेदात्येवान्यान्प्रजया पशुभि श्रिया
कीर्त्यायुषा भवति २५९
