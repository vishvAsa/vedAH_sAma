+++
title = "११३"

+++

 

देवान्वै यज्ञस्याहुतिर्नागच्छत् । 

स प्रजापतिराइक्सत कथं नु देवान्यज्ञस्याहुतिर्गच्छेदिति । 

स एते द्वे अक्षरे गायत्र्या उदखिदत् । 

स एव द्व्यक्षरो वषट्कारोऽभवत्ततो वै देवान्यज्ञस्याहुतिरगच्छत् । 

अन्नं वै वषट्कारः । 

अत्त्यन्नं य एवं वेद । 

इन्द्रो वृत्राय वज्रमुदयच्छत् । 

तस्यैते अक्षरे चक्रावास्ताम् । 

वज्रो वा एषः । 

य एते निस्पृशेद्वज्रं निस्पृशेत् । 

यो वै दुग्धाद्दुग्धमुपैति न स आप्यायते । 

अथ योऽदुग्धाद्दुग्धमुपैति स आप्यायते । 

दुग्धाद्वा एष दुग्धमुपैति य एते अक्षरे उपैति । 

तस्मादेते अक्षरे नोपेत्ये । 

यस्य वै सर्वा गायत्री गीयते सर्वमस्य गृहे अधिगम्यते । 

यस्यो नागीयत ईश्वरो रूक्षो भवितोः । 

अन्यतरदक्षरमवगृह्य वाचं चतुर्विंशीमुपेयात् । 

नास्योना गायत्री गीयते नि च स्पृशति न च ११३
