+++
title = "२४८"

+++

 

तदाहुः स वाद्य यजेत स वान्यं याजयेद्यश्चतुःष्टोमेन याजयन्सर्वस्तोमेन
याजयति । 

नवैता बहिष्पवमान्यो भवन्ति । 

तासां सप्तविंशतिः पदानि । 

तेन त्रिणवं स्तोमं नान्तर्यन्ति । 

नवैवैता बहिष्पवमान्यो भवन्ति । 

चतुर्विंशत्यक्षरा गायत्री । 

तत्त्रयस्त्रिंशत् । 

तेन त्रयस्त्रिंशं स्तोमं नान्तर्यन्ति । 

एतद्वै चतुःष्टोमेन याजयति । 

यो वै स्तोमानामवमं परमं वेद गच्छति परमताम् । 

त्रिवृद्वाव स्तोमानामवमस्त्रिवृत्परमः । 

तदु होवाच बर्कुर्वार्ष्णस्त्रिवृतं स्तोमं त्रयस्त्रिंशं भवन्तमपश्यं
तस्मादहं परमतामगच्छमिति । 

गच्छति परमतां य एवं वेद । 

<details open><summary>विश्वास-प्रस्तुतिः</summary>

अथ ह स्माहारुणिः -  
किं सो ऽभिचरेत्? किं वाभिचार्यमाण आद्रियेत?  
य एतं त्रिवृतं वज्रं त्रिभृष्टिम् अच्छिद्रम् अच्छम्-बट्-कारिणम्  
अहर् अहर् इमाल्ँ लोकान् अनुवर्तमानं  
वेद,  
स्वयम् अभिचरितो वाव स -  
यम् एवं-विद् द्वेष्टि  
यो वैवंविदं द्वेष्टीति । 

एष उ एवैनं त्रिवृद् वज्रस् त्रि-भृष्टिर् अच्छिद्रो ऽच्छम्-बट्-कार्य्  
अहर् अहर् इमाल्ँ लोकान् अनुवर्तमानो  
ऽभिवर्तते । 
</details>

<details><summary>मूलम्</summary>

अथ ह स्माहारुणिः किं सोऽभिचरेत्किं वाभिचार्यमाण आद्रियेत य एतं त्रिवृतं
वज्रं त्रिभृष्टिमच्छिद्रमच्छम्बट्कारिणमहरहरिमाल्ँ लोकाननुवर्तमानं वेद ।

स्वयम् अभिचरितो वाव स यमेवंविद्द्वेष्टि यो वैवंविदं द्वेष्टीति । 

एष उ एवैनं त्रिवृद्वज्रस्त्रिभृष्टिरच्छिद्रो ऽच्छम्बट्कार्यहरहरिमाल्ँ लोकाननुवर्तमानोऽभिवर्तते । 

</details>

<details><summary>English (MT)</summary>

Then Āruņi had stated thus:  
What should he performing sorcery or being attacked by sorcery worship?  
He who knows this threefold vajra, three-pronged, incapable of being cleaved and unbaffled, day after day attended to by these worlds,  
~~himself having performed sorcery~~ he's himself bewitched, whom he knowing thus hates, or he who hates him knowing thus.  

Verily ~~on~~ by that one this threefold vajra turns, three-pronged, incapable of being cleaved, and unbaffled day after day attended to by these words.
</details>



तस्य न भूत्या अल्पिकेव चनाशास्ति परापरैव भवतीति । 

तदु ह स्माहोपजीवः खाळायनोऽहमेवैतं त्रिवृतं वज्रं प्रत्यक्षं वेद
तस्माद्यमहं द्वेष्मि यो मां द्वेष्टि तावुभौ श्वः श्व
एव पापीयांसौ भवत इति । 

अग्निर्वा अस्य लोकस्य वज्रो वायुरन्तरिक्षस्यादित्यो दिवः । 

तदिदमध्यात्मम् । 

योऽग्निर्वागेव सा यो वायुः प्राण एव स य आदित्यश्चक्षुरेव तत् । 

तस्माद्यदहं द्विषन्तमभिवदामि यदभिप्राणिमि यदभिवीक्षे वज्रमेवाहं तस्मै तं
प्रहरामि । 

तस्य न श्रेम्णोऽल्पिकेव चनाशास्ति । 

एता उ एवैनं देवता धूर्वन्ति य एवं विद्वांसं धूर्वतीति । 

अथ ह स्माह श्वेतकेतुरारुणेयो यथाश्वस्य श्वेतस्य
कृष्णकर्णस्येत्थादानीतस्य
रूपं स्यादेवमेवाहमेतस्य स्तोमस्य रूपं वेद । 

तावद्दृशेन्यं तावद्वपुषेण्यम् । 

तस्मान्मां य एव पूर्वाह्णे दिदृक्षन्ते तेऽपराह्णे दिदृक्षन्ते नैव
सुदृशेन्यमिव सन्तम् । 

नाह कदा चन चक्षुष्मन्तं पर्येमीति । 

तदु होवाच शाट्यायनिः कोऽश्वश्श्वेतः किमेकमिति । 

यथैवास्याग्ने रूपं यथा त्विषिर्यथास्य वायोर्यथामुष्यादित्यस्यैवमेवैतस्य
स्तोमस्य रूपमेवं त्विषिः । 

तदेवैतत्प्रजा अभिपरिवार्य दिदृक्षमाणास्तिष्ठन्ति । 

तस्माद्बहिष्पवमाने ये च विजानन्ति ये च न ते सर्वेऽनीशाना अभिपरिवार्य
दिदृक्षमानास्तिष्ठन्तीति । 

अथो हैता यश एवाप्यन्यासां देवतानाम् । 

तासामेतदिन्द्रि यं वीर्यं रसस्तेजः सम्भृतं यदेता बहिष्पवमान्यः । 

स य एवमेतद्देवतानामिन्द्रि यं वीर्यं रसं तेजः सम्भृतं वेदेन्द्रि यवानेव
वीर्यवान्यशस्वी त्विषिमान्भवति २४९
