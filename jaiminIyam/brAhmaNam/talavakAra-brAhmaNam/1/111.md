+++
title = "१११"

+++

 

प्रजापतिः प्रजा असृजत । 

ता अप्राणा असृजत । 

ताभ्य एतेनैव साम्ना प्राणमदधात् । 

प्राणो वै गायत्रम् । 

सर्वमायुरेति य एवं वेद । 

ताः प्राणं विविदाना रक्षांस्यन्वसचन्त । 

ता एतदेव साम गायन्नत्रायत । 

यद्गायन्नत्रायत तद्गयत्रस्य गायत्रत्वम् । 

त्रायत एनं सर्वस्मात्पाप्मनो य एवं वेद । 

तदूर्ध्वमिव गेयम् । 

ऊर्ध्वो वै स्वर्गो लोकः । 

स्वर्गस्यैव लोकस्य समष्ट्यै । 

त्र्यावृद्गेयम् । 

त्रयो वा इमे लोकाः । 

एषां लोकानामाप्त्यै । 

त्र्युदासं गेयम् । 

त्रयो वै प्राणापानव्यानाः । 

तेषां सन्तत्यै । 

समस्मै प्राणापानव्यानास्तायन्ते य एवं वेद । 

त्र्यावृद्गेयम् । 

त्रयो वा इमे लोकाः । 

एषां लोकानां सन्तत्यै । 

समस्मा इमे लोकास्तायन्ते य एवं वेद १११
