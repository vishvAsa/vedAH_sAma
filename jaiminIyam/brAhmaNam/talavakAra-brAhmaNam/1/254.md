+++
title = "२५४"

+++

 

यद्येनमार्भवस्य पवमानस्य गायत्र्यामनुव्याहरेद्यज्ञस्य प्राणमचीक्ळ्पं
यज्ञमारः प्राणस्त्वा हास्यतीत्येनं ब्रूयात् । 

अथो ह ब्रूयात्प्रमायुको भविष्यसीति । 

यद्येनमुष्णिक्ककुभोरनुव्याहरेद्यज्ञस्य चक्षुषी अचीक्ळ्पं यज्ञमारोऽन्धो
भविष्यसीत्येनं ब्रूयात् । 

यद्येनमनुष्टुभ्यनुव्याहरेद्यज्ञस्य वाचमचीक्ळ्पं यज्ञमारो
वाक्तेऽपक्रमिष्यतीत्येनं ब्रूयात् । 

अथो ह ब्रूयादशनया मरिष्यसीति । 

यद्येनं जगत्यामनुव्याहरेद्यज्ञस्य श्रोत्रमचीक्ळ्पं यज्ञमारो बधिरो
भविष्यसीत्येनं ब्रूयात् । 

यद्येनं यज्ञायज्ञीयेऽनुव्याहरेद्यज्ञस्य शिरोऽचीक्ळ्पं यज्ञमारश्शिरस्ते
विपतिष्यतीत्येनं ब्रूयात् २५५
