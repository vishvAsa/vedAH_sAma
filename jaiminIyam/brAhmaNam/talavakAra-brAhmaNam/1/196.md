+++
title = "१९६"

+++

 

अहोरात्रयोर्वै देवासुरा अधि संयत्ता आसन् । 

ते देवा अहरभ्यजयन्नथासुरा रात्रिमभ्युपाधावन् । 

ते देवा अब्रुवन्नर्धिनो वा अस्य भुवनस्याभूम कथं सत्रा
रात्रिमभिजयेमाभिप्रयुनजामहा इति । 

तेऽभ्ययुञ्जत । 

अह्नो जघनार्धेऽयतन्त । 

अथासुरा रात्र्या उदासृत्य पूर्वार्धेऽयतन्त । 

एष ह वा अह्नो जघनार्धो यत्सायम् । 

एष उ वै रात्रेः पूर्वार्धो यत्सायम् । 

स्वायामन्ये मर्यादायामयतन्त स्वायामन्ये । 

छन्दांसि वाव तेषां स्वमासीत् । 

छन्दस्स्वधि संयत्ता आसन् १९६
