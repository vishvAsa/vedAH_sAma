+++
title = "२४४"

+++

 

तस्यो एव द्वे सवने बृहतीं सम्पद्येते । 

यथैव पुरा तृतीयसवनं तथा तृतीयसवनम् । 

एकान्नसप्ततिः प्रातःसवनस्य स्तोत्रियाः । 

ताष्षट्चत्वारिंशद्बृहत्यः सम्पद्यन्ते । 

या हि तिस्रो गायत्र्यस्ते द्वे बृहत्यौ । 

न ताष्षट्चत्वारिंशद्बृहत्यः सम्पद्यन्ते । 

तदेतदायदेव प्रातःसवनं बृहतीमभिसम्पद्यते । 

यस्मादायदेव प्रातःसवनं बृहतीमभिसम्पद्यते तस्माद्ब्राह्मणो जायमान एव लोकी
जायते । 

तं वा त्वै चरणेन भूयांसं कुरुते तं वा कनीयांसम् । 

अथैतद्द्वौ माध्यन्दिनं सवनं सम्पादयत उद्गाता च होता च । 

चत्वारि छन्दांस्युद्गाता युनक्ति । 

तानि च होतानुशंसत्युप च त्रीण्याहरत्यनुष्टुभं पङ्क्तीं जगतीम् । 

गायत्री च जगती च ते द्वे बृहत्यौ । 

उष्णिक्च त्रिष्टुप्च ते द्वे बृहत्यौ । 

अनुष्टुप्च पङ्क्तिश्च ते द्वे बृहत्यौ । 

बृहत्येव बृहती । 

यस्मादेतद्द्वौ माध्यन्दिनं सवनं सम्पादयतस्तस्माद्रा जन्यस्य कार्यो लोक
इष्टापूर्तेन श्रद्धया ब्रह्मण्यतया । 

अथ यस्माद्यथैव पुरा तृतीयसवनं तस्मादु ब्राह्मणाच्च राजन्याच्च वैश्यो
लोकी । 

इतरो न हि तथा लोकी यथा ब्राह्मणश्च राजन्यश्च २४४
