<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शङ्करः on साम-वेदे विश्वासटिप्पन्यः</title>
    <link>https://vishvAsa.github.io/vedAH_sAma/jaiminIyam/AraNyakam/upaniShad-brAhmaNam/04/10_kenopaniShat/shankaraH/</link>
    <description>Recent content in &#43;शङ्करः on साम-वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_sAma/jaiminIyam/AraNyakam/upaniShad-brAhmaNam/04/10_kenopaniShat/shankaraH/index.xml" rel="self" type="application/rss+xml" />
    <item>
      <title>पद-भाष्यम्</title>
      <link>https://vishvAsa.github.io/vedAH_sAma/jaiminIyam/AraNyakam/upaniShad-brAhmaNam/04/10_kenopaniShat/shankaraH/pada-bhAShyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_sAma/jaiminIyam/AraNyakam/upaniShad-brAhmaNam/04/10_kenopaniShat/shankaraH/pada-bhAShyam/</guid>
      <description>&lt;p&gt;श्रीमच्छङ्करभगवत्पूज्यपादविरचितम्&lt;/p&gt;&#xA;&lt;h1 id=&#34;कनपनषतपदभषयम&#34;&gt;केनोपनिषत्पदभाष्यम्&lt;/h1&gt;&#xA;&lt;p&gt;**&lt;/p&gt;&#xA;&lt;h1 id=&#34;परथम-खणड&#34;&gt;प्रथमः खण्डः&lt;/h1&gt;&#xA;&lt;p&gt;‘केनेषितम्’ इत्याद्योपनिषत्परब्रह्मविषया वक्तव्येति&#xA;नवमस्याध्यायस्यारम्भः ।&#xA;प्रागेतस्मात्कर्माण्यशेषतः परिसमापितानि,&#xA;समस्तकर्माश्रयभूतस्य च&#xA;प्राणस्योपासनान्युक्तानि, कर्माङ्गसामविषयाणि&#xA;च । अनन्तरं च गायत्रसामविषयं दर्शनं वंशान्तमुक्तं कार्यम् ।&#xA;सर्वमेतद्यथोक्तं कर्म च ज्ञानं च सम्यगनुष्ठितं&#xA;निष्कामस्य मुमुक्षोः सत्त्वशुद्ध्यर्थं भवति । सकामस्य तु ज्ञानरहितस्य&#xA;केवलानि श्रौतानि स्मार्तानि च कर्माणि दक्षिणमार्गप्रतिपत्तये&#xA;पुनरावृत्तये च भवन्ति । स्वाभाविक्या त्वशास्त्रीयया&#xA;प्रवृत्त्या पश्वादिस्थावरान्ता अधोगतिः स्यात् ।&#xA;‘अथैतयोः पथोर्न कतरेणचन तानीमानि क्षुद्राण्यसकृदावर्तीनि&#xA;भूतानि भवन्ति जायस्व म्रियस्वेत्येतत्तृतीयं स्थानम्’ (छा. उ. ५ ।&#xA;१० । ८) इति श्रुतेः ; ‘प्रजा ह तिस्रोऽत्यायमीयुः’ (ऐ. आ. २ । १ ।&#xA;१), ( ऋ. मं. ८ । १०१ । १४) इति च मन्त्रवर्णात् । विशुद्धसत्त्वस्य तु&#xA;निष्कामस्यैव बाह्यादनित्यात्साध्यसाधनसम्बन्धादिहकृतात्पूर्वकृताद्वा&#xA;संस्कारविशेषोद्भवाद्विरक्तस्य प्रत्यगात्मविषया जिज्ञासा प्रवर्तते ।&#xA;तदेतद्वस्तु प्रश्नप्रतिवचनलक्षणया श्रुत्या प्रदर्श्यते ‘केनेषितम्’&#xA;इत्याद्यया । काठके चोक्तम् ‘पराञ्चि खानि व्यतृणत्स्वयम्भूस्तस्मात्पराङ्&#xA;पश्यति नान्तरात्मन् । कश्चिद्धीरः&#xA;प्रत्यगात्मानमैक्षदावृत्तचक्षुरमृतत्वमिच्छन्’&#xA;(क. उ. २ । १ । १) इत्यादि । ‘परीक्ष्य लोकान्कर्मचितान्ब्राह्मणो&#xA;निर्वेदमायान्नास्त्यकृतः कृतेन । तद्विज्ञानार्थं स&#xA;गुरुमेवाभिगच्छेत्समित्पाणिः श्रोत्रियं ब्रह्मनिष्ठम्’ (मु. उ.&#xA;१ । २ । १२) इत्याद्याथर्वणे च । एवं हि विरक्तस्य प्रत्यगात्मविषयं&#xA;विज्ञानं श्रोतुं मन्तुं विज्ञातुं च सामर्थ्यमुपपद्यते, नान्यथा ।&#xA;एतस्माच्च प्रत्यगात्मब्रह्मविज्ञानात्संसारबीजमज्ञानं&#xA;कामकर्मप्रवृत्तिकारणमशेषतो निवर्तते, ‘तत्र को&#xA;मोहः कः शोक एकत्वमनुपश्यतः’ (ई. उ. ७) इति मन्त्रवर्णात् , ‘तरति&#xA;शोकमात्मवित्’ (छा. उ. ७ । १ । ३) ‘भिद्यते हृदयग्रन्थिश्छिद्यन्ते&#xA;सर्वसंशयाः । क्षीयन्ते चास्य कर्माणि तस्मिन्दृष्टे परावरे’ (मु. उ.&#xA;२ । २ । ९) इत्यादिश्रुतिभ्यश्च । कर्मसहितादपि ज्ञानादेतत्सिध्यतीति&#xA;चेत् , न ; वाजसनेयके तस्यान्यकारणत्ववचनात् । ‘जाया मे स्यात्’ (बृ.&#xA;उ. १ । ४ । १७) इति प्रस्तुत्य ‘पुत्रेणायं लोको जय्यो नान्येन कर्मणा,&#xA;कर्मणा पितृलोको विद्यया देवलोकः’ (बृ. उ. १ । ५ । १६)&#xA;इत्यात्मनोऽन्यस्य लोकत्रयस्य कारणत्वमुक्तं&#xA;वाजसनेयके । तत्रैव च पारिव्राज्यविधाने हेतुरुक्तः ‘किं&#xA;प्रजया करिष्यामो येषां नोऽयमात्मायं लोकः’ (बृ. उ. ४ । ४ ।&#xA;२२) इति । तत्रायं हेत्वर्थः —&#xA;प्रजाकर्मतत्संयुक्तविद्याभिर्मनुष्यपितृदेवलोकत्रयसाधनैरनात्मलोकप्रतिपत्तिकारणैः&#xA;किं करिष्यामः । न चास्माकं लोकत्रयमनित्यं साधनसाध्यमिष्टम् , येषामस्माकं&#xA;स्वाभाविकोऽजोऽजरोऽमृतोऽभयो न वर्धते कर्मणा नो कनीयान्नित्यश्च लोक&#xA;इष्टः । स च&#xA;नित्यत्वान्नाविद्यानिवृत्तिव्यतिरेकेणान्यसाधननिष्पाद्यः ।&#xA;तस्मात्प्रत्यगात्मब्रह्मविज्ञानपूर्वकः सर्वैषणासन्न्यास एव कर्तव्य इति ।&#xA;कर्मसहभावित्वविरोधाच्च प्रत्यगात्मब्रह्मविज्ञानस्य । न&#xA;ह्युपात्तकारकफलभेदविज्ञानेन कर्मणा&#xA;प्रत्यस्तमितसर्वभेददर्शनस्य प्रत्यगात्मब्रह्मविषयस्य&#xA;सहभावित्वमुपपद्यते, वस्तुप्राधान्ये सति&#xA;अपुरुषतन्त्रत्वाद्ब्रह्मविज्ञानस्य ।&#xA;तस्माद्दृष्टादृष्टेभ्यो बाह्यसाधनसाध्येभ्यो विरक्तस्य&#xA;प्रत्यगात्मविषया ब्रह्मजिज्ञासेयम्&#xA;‘केनेषितम्’ इत्यादिश्रुत्या प्रदर्श्यते ।&#xA;शिष्याचार्यप्रश्नप्रतिवचनरूपेण कथनं तु&#xA;सूक्ष्मवस्तुविषयत्वात्सुखप्रतिपत्तिकारणं भवति ।&#xA;केवलतर्कागम्यत्वं च दर्शितं भवति ॥&lt;/p&gt;</description>
    </item>
    <item>
      <title>वाक्य-भाष्यम्</title>
      <link>https://vishvAsa.github.io/vedAH_sAma/jaiminIyam/AraNyakam/upaniShad-brAhmaNam/04/10_kenopaniShat/shankaraH/vAkya-bhAShyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_sAma/jaiminIyam/AraNyakam/upaniShad-brAhmaNam/04/10_kenopaniShat/shankaraH/vAkya-bhAShyam/</guid>
      <description>&lt;p&gt;श्रीमच्छङ्करभगवत्पूज्यपादविरचितम्&lt;/p&gt;&#xA;&lt;h1 id=&#34;कनपनषदवकयभषयम&#34;&gt;केनोपनिषद्वाक्यभाष्यम्&lt;/h1&gt;&#xA;&lt;p&gt;**&lt;/p&gt;&#xA;&lt;h1 id=&#34;परथम-खणड&#34;&gt;प्रथमः खण्डः&lt;/h1&gt;&#xA;&lt;p&gt;समाप्तं कर्मात्मभूतप्राणविषयं विज्ञानं कर्म चानेकप्रकारम् ,&#xA;ययोर्विकल्पसमुच्चयानुष्ठानाद्दक्षिणोत्तराभ्यां&#xA;सृतिभ्यामावृत्त्यनावृत्ती भवतः । अत ऊर्ध्वं&#xA;फलनिरपेक्षज्ञानकर्मसमुच्चयानुष्ठानात्कृतात्मसंस्कारस्य&#xA;उच्छिन्नात्मज्ञानप्रतिबन्धकस्य द्वैतविषयदोषदर्शिनः&#xA;निर्ज्ञाताशेषबाह्यविषयत्वात्&#xA;संसारबीजमज्ञानमुच्चिच्छित्सतः प्रत्यगात्मविषयजिज्ञासोः ‘केनेषितम् . . .&#xA;’ इत्यात्मस्वरूपतत्त्वविज्ञानाय अयमध्याय आरभ्यते । तेन च&#xA;मृत्युपदमज्ञानमुच्छेत्तव्यम् ; तत्तन्त्रो हि&#xA;संसारो यतः । अनधिगतत्वादात्मनो युक्ता तदधिगमाय तद्विषया जिज्ञासा ।&#xA;कर्मविषये चानुक्तिस्तद्विरोधित्वात् । अस्य&#xA;विजिज्ञासितव्यस्यात्मतत्त्वस्य&#xA;कर्मविषयेऽवचनं कस्मादिति चेत् , आत्मनो हि यथावद्विज्ञानं&#xA;कर्मणा विरुध्यते । निरतिशयब्रह्मस्वरूपो ह्यात्मा&#xA;विजिज्ञापयिषितः, ‘तदेव ब्रह्म त्वं विद्धि&#xA;नेदं यदिदम्’ (के. उ. १ । ४) इत्यादिश्रुतेः । न हि स्वाराज्येऽभिषिक्तो&#xA;ब्रह्मत्वं गमितः कञ्चन नमितुमिच्छति । अतो ब्रह्मास्मीति सम्बुद्धौ न&#xA;कर्म कारयितुं शक्यते । न ह्यात्मानमवाप्तार्थं ब्रह्म मन्यमानः&#xA;प्रवृत्तिं प्रयोजनवतीं पश्यति । न च निष्प्रयोजना प्रवृत्तिः ।&#xA;अतो विरुध्यत एव कर्मणा ज्ञानम् । अतः कर्मविषयेऽनुक्तिः ।&#xA;विज्ञानविशेषविषयैव जिज्ञासा । कर्मानारम्भ&#xA;इति चेत् , न ; निष्कामस्य संस्कारार्थत्वात् । यदि ह्यात्मविज्ञानेन&#xA;आत्माविद्याविषयत्वात्परितित्याजयिषितं कर्म, ततः ‘प्रक्षालनाद्धि पङ्कस्य&#xA;दूरादस्पर्शनं वरम्’ ( ? ) इत्यनारम्भ एव कर्मणः श्रेयान् अल्पफलत्वात्&#xA;आयासबहुलत्वात् तत्त्वज्ञानादेवं च श्रेयःप्राप्तेः इति चेत् , सत्यम्&#xA;एतदविद्याविषयं कर्म अल्पफलत्वादिदोषवद्बन्धरूपं च सकामस्य ; ‘कामान्यः&#xA;कामयते’ (मु. उ. ३ । २ । २) ‘इति नु कामयमानः’ (बृ. उ. ४ । ४ । ६)&#xA;इत्यादिश्रुतिभ्यः । न निष्कामस्य । तस्य तु संस्कारार्थान्येव&#xA;कर्माणि भवन्ति तन्निर्वर्तकप्राणविज्ञानसहितानि । ‘देवयाजी&#xA;श्रेयानात्मयाजी वा’इत्युपक्रम्य ‘आत्मयाजी तु&#xA;करोतीदं मेऽनेनाङ्गं संस्क्रियते’ इति संस्कारार्थमेव&#xA;कर्माणीति वाजसनेयके ; ‘महायज्ञैश्च यज्ञैश्च ब्राह्मीयं&#xA;क्रियते तनुः । ’ (मनु. २ । २८)‘यज्ञो दानं तपश्चैव पावनानि मनीषिणाम्’ (भ.&#xA;गी. १८ । ५) इत्यादिस्मृतेश्च । प्राणादिविज्ञानं च केवलं कर्मसमुच्चितं वा&#xA;सकामस्य प्राणात्मप्राप्त्यर्थमेव भवति । निष्कामस्य&#xA;त्वात्मज्ञानप्रतिबन्धकनिर्मृष्ट्यै&#xA;भवत्यादर्शनिर्मार्जनवत् । उत्पन्नात्मविद्यस्य त्वनारम्भः,&#xA;निरर्थकत्वात् । ‘कर्मणा बध्यते&#xA;जन्तुर्विद्यया च विमुच्यते । तस्मात्कर्म न&#xA;कुर्वन्ति यतयः पारदर्शिनः’ (मो. ध. २४१_७) इति, क्रियापथश्चैव&#xA;पुरस्तात्सन्न्यासश्च तयोः सन्न्यास एवात्यरेचयत् इति, ‘त्यागेनैके’&#xA;(तै. ना. २८) ‘नान्यः पन्था विद्यते’ (श्वे. उ. ३ । ८)&#xA;इत्यादिश्रुतिभ्यश्च । न्यायाच्च ।&#xA;उपायभूतानि हि कर्माणि संस्कारद्वारेण ज्ञानस्य । ज्ञानेन&#xA;त्वमृतत्वप्राप्तिः, ‘अमृतत्वं हि विन्दते’ (के. उ. २ । ४) ‘विद्यया&#xA;विन्दतेऽमृतम्’ (के. उ. २ । ४) इत्यादिश्रुतिस्मृतिभ्यश्च । न हि नद्याः&#xA;पारगो नावं न मुञ्चति यथेष्टदेशगमनं प्रति स्वातन्त्र्ये सति । न हि&#xA;स्वभावसिद्धं वस्तु सिषाधयिषति साधनैः । स्वभावसिद्धश्चात्मा ।&#xA;तथा नापिपयिषितः, आत्मत्वे सति नित्याप्तत्वात् । नापि विचिकारयिषितः,&#xA;आत्मत्वे सति नित्यत्वादविकारित्वादविषयत्वादमूर्तत्वाच्च ; श्रुतेश्च ‘न&#xA;वर्धते कर्मणा’ (बृ. उ. ४ । ४ । २३) इत्यादि ; स्मृतेश्च&#xA;‘अविकार्योऽयमुच्यते’ (भ. गी. २ । २५)&#xA;इति । न च सञ्चिस्कीर्षितः, ‘शुद्धमपापविद्धम्’ (ई. उ. ८)&#xA;इत्यादिश्रुतिभ्यः । अनन्यत्वाच्च ।&#xA;अन्येनान्यत्संस्क्रियते । न चात्मनोऽन्यभूता क्रियास्ति । न च&#xA;स्वेनैवात्मना स्वमात्मानं सञ्चिस्कीर्षेत् । न च वस्त्वन्तराधानं&#xA;नित्यप्राप्तिर्वा वस्त्वन्तरस्य नित्या । नित्यत्वं चेष्टं मोक्षस्य ।&#xA;अत उत्पन्नविद्यस्य कर्मारम्भोऽनुपपन्नः । अतो&#xA;व्यावृत्तबाह्यबुद्धेरात्मविज्ञानाय&#xA;‘केनेषितम्’ इत्याद्यारम्भः ॥&lt;/p&gt;</description>
    </item>
  </channel>
</rss>
