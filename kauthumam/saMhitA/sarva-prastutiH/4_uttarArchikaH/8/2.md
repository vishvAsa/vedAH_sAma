+++
title = "२"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/01-1_1657_panyampanyamitsotAra_A.md">
<details open><summary><h2>01-1_1657 पन्यम्पन्यमित्सोतार आ ...{Loading}...</h2></summary>

प꣡न्यं꣢पन्य꣣मि꣡त्सो꣢तार꣣ आ꣡ धा꣢वत꣣ म꣡द्या꣢य। सो꣡मं꣢ वी꣣रा꣢य꣣ शू꣡रा꣢य ॥ 01-1:1657 ॥

<details><summary>विस्वर-मूलम् (VC)</summary>

पन्यंपन्यमित्सोतार आ धावत मद्याय । सोमं वीराय शूराय ॥१६५७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/01-2_1658_eha_harI.md">
<details open><summary><h2>01-2_1658 एह हरी ...{Loading}...</h2></summary>

ए꣡ह हरी꣢꣯ ब्रह्म꣣यु꣡जा꣢ श꣣ग्मा꣡ व꣢क्षतः꣣ स꣡खा꣢यम्। इ꣡न्द्रं꣢ गी꣣र्भि꣡र्गिर्व꣢꣯णसम् ॥ 01-2:1658 ॥

<details><summary>मूलम् (VC)</summary>

ए꣡ह꣢ हरी꣢꣯ ब्रह्म꣣यु꣡जा꣢ श꣣ग्मा꣡ व꣢क्षतः꣣ स꣡खा꣢यम् । इ꣡न्द्रं꣢ गी꣣र्भि꣡र्गिर्व꣢꣯णसम् ॥१६५८॥
</details>
<details><summary>विस्वर-मूलम् (VC)</summary>

एह हरी ब्रह्मयुजा शग्मा वक्षतः सखायम् । इन्द्रं गीर्भिर्गिर्वणसम् ॥१६५८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/01-3_1659_pAtA_vRtrahA.md">
<details open><summary><h2>01-3_1659 पाता वृत्रहा ...{Loading}...</h2></summary>

पा꣡ता꣢ वृत्र꣣हा꣢ सु꣣त꣡मा घा꣢꣯ गम꣣न्ना꣢उे अ꣣स्म꣢त्। नि꣡ य꣢मते श꣣त꣡मू꣢तिः ॥ 01-3:1659 ॥ ॥1 (ति)॥ [धा. 14 उ 1 । स्व. 3 ।]

<details><summary>मूलम् (VC)</summary>

पा꣡ता꣢ वृत्र꣣हा꣢ सु꣣त꣡मा घा꣢꣯ गम꣣न्ना꣢꣫रे अ꣣स्म꣢त् । नि꣡ य꣢मते श꣣त꣡मू꣢तिः ॥१६५९॥
</details>
<details><summary>विस्वर-मूलम् (VC)</summary>

पाता वृत्रहा सुतमा घा गमन्नारे अस्मत् । नि यमते शतमूतिः ॥१६५९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/02-1_1660_A_tvA.md">
<details open><summary><h2>02-1_1660 आ त्वा ...{Loading}...</h2></summary>

आ꣡ त्वा꣢ विश꣣न्त्वि꣡न्द꣢वः समु꣣द्र꣡मि꣢व꣣ सि꣡न्ध꣢वः। न꣢꣫ त्वामि꣣न्द्रा꣡ति꣢ रिच्यते ॥ 02-1:1660 ॥

<details><summary>विस्वर-मूलम् (VC)</summary>

आ त्वा विशन्त्विन्दवः समुद्रमिव सिन्धवः । न त्वामिन्द्राति रिच्यते ॥१६६०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/02-2_1661_vivyaktha_mahinA.md">
<details open><summary><h2>02-2_1661 विव्यक्थ महिना ...{Loading}...</h2></summary>

वि꣣व्य꣡क्थ꣢ महि꣣ना꣡ वृ꣢षन्भ꣣क्ष꣡ꣳ सोम꣢꣯स्य जागृवे। य꣡ इ꣢न्द्र ज꣣ठ꣡रे꣢षु ते ॥ 02-2:1661 ॥

<details><summary>विस्वर-मूलम् (VC)</summary>

विव्यक्थ महिना वृषन्भक्षꣳ सोमस्य जागृवे । य इन्द्र जठरेषु ते ॥१६६१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/02-3_1662_araM_ta.md">
<details open><summary><h2>02-3_1662 अरं त ...{Loading}...</h2></summary>

अ꣡रं꣢ त इन्द्र कु꣣क्ष꣢ये꣣ सो꣡मो꣢ भवतु वृत्रहन्। अ꣢रं꣣ धा꣡म꣢भ्य꣣ इ꣡न्द꣢वः ॥ 02-3:1662 ॥ ॥2 (क)॥ [धा. 11 । उ नास्ति । स्व. 1 ।]

<details><summary>मूलम् (VC)</summary>

अ꣡रं꣢ त इन्द्र कु꣣क्ष꣢ये꣣ सो꣡मो꣢ भवतु वृत्रहन् । अ꣢रं꣣ धा꣡म꣢भ्य꣣ इ꣡न्द꣢वः ॥१६६२॥
</details>
<details><summary>विस्वर-मूलम् (VC)</summary>

अरं त इन्द्र कुक्षये सोमो भवतु वृत्रहन् । अरं धामभ्य इन्दवः ॥१६६२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/03-1_1663_jarAbodha_tadviviDDhi.md">
<details open><summary><h2>03-1_1663 जराबोध तद्विविड्ढि ...{Loading}...</h2></summary>

ज꣡रा꣢बोध꣣ त꣡द्वि꣢विड्ढि वि꣣शे꣡वि꣢शे य꣣ज्ञि꣡या꣢य। स्तो꣡म꣢ꣳ रु꣣द्रा꣡य꣢ दृशी꣣क꣢म् ॥ 03-1:1663 ॥

<details><summary>विस्वर-मूलम् (VC)</summary>

जराबोध तद्विविड्ढि विशेविशे यज्ञियाय । स्तोमꣳ रुद्राय दृशीकम् ॥१६६३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/03-2_1664_sa_no.md">
<details open><summary><h2>03-2_1664 स नो ...{Loading}...</h2></summary>

स꣡ नो꣢ म꣣हा꣡ꣳ अ꣢निमा꣣नो꣢ धू꣣म꣡के꣢तुः पुरुश्च꣣न्द्रः꣢। धि꣣ये꣡ वाजा꣢꣯य हिन्वतु ॥ 03-2:1664 ॥

<details><summary>विस्वर-मूलम् (VC)</summary>

स नो महाꣳ अनिमानो धूमकेतुः पुरुश्चन्द्रः । धिये वाजाय हिन्वतु ॥१६६४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/03-3_1665_sa_revAm.md">
<details open><summary><h2>03-3_1665 स रेवाम् ...{Loading}...</h2></summary>

स꣢ रे꣣वा꣡ꣳ इ꣢व वि꣣श्प꣢ति꣣र्दै꣡व्यः꣢ के꣣तुः꣡ शृ꣢णोतु नः। उ꣣क्थ्रै꣢र꣣ग्नि꣢र्बृ꣣ह꣡द्भा꣢नुः ॥ 03-3:1665 ॥ ॥3 (ह)॥ [धा. 11 । उ नास्ति । स्व. 1 ।]

<details><summary>मूलम् (VC)</summary>

स꣢ रे꣣वाँ꣡ इ꣢व वि꣣श्प꣢ति꣣र्दै꣡व्यः꣢ के꣣तुः꣡ शृ꣢णोतु नः । उ꣣क्थै꣢र꣣ग्नि꣢र्बृ꣣ह꣡द्भा꣢नुः ॥१६६५॥
</details>
<details><summary>विस्वर-मूलम् (VC)</summary>

स रेवाँ इव विश्पतिर्दैव्यः केतुः शृणोतु नः । उक्थैरग्निर्बृहद्भानुः ॥१६६५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/04-1_1666_tadvo_gAya.md">
<details open><summary><h2>04-1_1666 तद्वो गाय ...{Loading}...</h2></summary>

त꣡द्वो꣢ गाय सु꣣ते꣡ सचा꣢꣯ पुरुहू꣣ता꣢य꣣ स꣡त्व꣢ने। शं꣢꣫ यद्गवे꣣ न꣢ शा꣣कि꣡ने꣢ ॥ 04-1:1666 ॥

<details><summary>विस्वर-मूलम् (VC)</summary>

तद्वो गाय सुते सचा पुरुहूताय सत्वने । शं यद्गवे न शाकिने ॥१६६६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/04-2_1667_na_ghA.md">
<details open><summary><h2>04-2_1667 न घा ...{Loading}...</h2></summary>

न꣢ घा꣣ व꣢सु꣣र्नि꣡ य꣢मते दा꣣नं꣡ वाज꣢꣯स्य꣣ गो꣡म꣢तः। य꣢त्सी꣣मु꣢प꣣श्र꣢व꣣द्गि꣡रः꣢ ॥ 04-2:1667 ॥

<details><summary>विस्वर-मूलम् (VC)</summary>

न घा वसुर्नि यमते दानं वाजस्य गोमतः । यत्सीमुपश्रवद्गिरः ॥१६६७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/04-3_1668_kuvitsasya_pra.md">
<details open><summary><h2>04-3_1668 कुवित्सस्य प्र ...{Loading}...</h2></summary>

कु꣣वि꣡त्स꣢स्य꣣ प्र꣢꣫ हि व꣣ज्रं꣡ गोम꣢꣯न्तं दस्यु꣣हा꣡ गम꣢꣯त्। श꣡ची꣢भि꣣र꣡प꣢ नो वरत् ॥ 04-3:1668 ॥ ॥4 (फी)॥

<details><summary>मूलम् (VC)</summary>

कु꣣वि꣡त्स꣢स्य꣣ प्र꣢꣫ हि व्र꣣जं꣡ गोम꣢꣯न्तं दस्यु꣣हा꣡ गम꣢꣯त् । श꣡ची꣢भि꣣र꣡प꣢ नो वरत् ॥१६६८॥
</details>
<details><summary>विस्वर-मूलम् (VC)</summary>

कुवित्सस्य प्र हि व्रजं गोमन्तं दस्युहा गमत् । शचीभिरप नो वरत् ॥१६६८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/05-1_1669_idaM_viShNurvi.md">
<details open><summary><h2>05-1_1669 इदं विष्णुर्वि ...{Loading}...</h2></summary>

इ꣣दं꣢꣫ विष्णु꣣र्वि꣡ च꣢क्रमे त्रे꣣धा꣡ नि द꣢꣯धे प꣣द꣢म्। स꣡मू꣢ढमस्य पाꣳसु꣣ले꣢ ॥ 05-1:1669 ॥

<details><summary>विस्वर-मूलम् (VC)</summary>

इदं विष्णुर्वि चक्रमे त्रेधा नि दधे पदम् । समूढमस्य पाꣳसुले ॥१६६९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/05-2_1670_trINi_padA.md">
<details open><summary><h2>05-2_1670 त्रीणि पदा ...{Loading}...</h2></summary>

त्री꣡णि꣢ प꣣दा꣡ वि च꣢꣯क्रमे꣣ वि꣡ष्णु꣢र्गो꣣पा꣡ अदा꣢꣯भ्यः। अ꣢तो꣣ ध꣡र्मा꣢णि धा꣣र꣡य꣢न् ॥ 05-2:1670 ॥

<details><summary>विस्वर-मूलम् (VC)</summary>

त्रीणि पदा वि चक्रमे विष्णुर्गोपा अदाभ्यः । अतो धर्माणि धारयन् ॥१६७०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/05-3_1671_viShNoH_karmANi.md">
<details open><summary><h2>05-3_1671 विष्णोः कर्माणि ...{Loading}...</h2></summary>

वि꣢ष्णोः꣣ क꣡र्मा꣢णि पश्यत꣣ य꣡तो꣢ व्र꣣ता꣡नि꣢ पस्प꣣शे꣢। इ꣡न्द्र꣢स्य꣣ यु꣢ज्यः꣣ स꣡खा꣢ ॥ 05-3:1671 ॥

<details><summary>विस्वर-मूलम् (VC)</summary>

विष्णोः कर्माणि पश्यत यतो व्रतानि पस्पशे । इन्द्रस्य युज्यः सखा ॥१६७१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/05-4_1672_tadviShNoH_paramam.md">
<details open><summary><h2>05-4_1672 तद्विष्णोः परमम् ...{Loading}...</h2></summary>

त꣡द्विष्णोः꣢꣯ पर꣣मं꣢ प꣣द꣡ꣳ सदा꣢꣯ पश्यन्ति सू꣣र꣡यः꣢। दि꣣वी꣢व꣣ च꣢क्षु꣣रा꣡त꣢तम् ॥ 05-4:1672 ॥

<details><summary>विस्वर-मूलम् (VC)</summary>

तद्विष्णोः परमं पदꣳ सदा पश्यन्ति सूरयः । दिवीव चक्षुराततम् ॥१६७२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/05-5_1673_tadviprAso_vipanyuvo.md">
<details open><summary><h2>05-5_1673 तद्विप्रासो विपन्युवो ...{Loading}...</h2></summary>

त꣡द्विप्रा꣢꣯सो विप꣣न्यु꣡वो꣢ जागृ꣣वा꣢ꣳसः꣣ स꣡मि꣢न्धते। वि꣢ष्णो꣣र्य꣡त्प꣢र꣣मं꣢ प꣣द꣢म् ॥ 05-5:1673 ॥

<details><summary>मूलम् (VC)</summary>

त꣡द्विप्रा꣢꣯सो विप꣣न्य꣡वो꣢ जागृ꣣वा꣢ꣳसः꣢ स꣡मि꣢न्धते । वि꣢ष्णो꣣र्य꣡त्प꣢र꣣मं꣢ प꣣द꣢म् ॥१६७३॥
</details>
<details><summary>विस्वर-मूलम् (VC)</summary>

तद्विप्रासो विपन्यवो जागृवाꣳसः समिन्धते । विष्णोर्यत्परमं पदम् ॥१६७३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/05-6_1674_ato_devA.md">
<details open><summary><h2>05-6_1674 अतो देवा ...{Loading}...</h2></summary>

अ꣡तो꣢ दे꣣वा꣡ अ꣢वन्तु नो꣣ य꣢तो꣣ वि꣡ष्णु꣢र्विचक्र꣣मे꣢। पृ꣣थिव्या꣢꣫ अधि꣣ सा꣡न꣢वि ॥ 05-6:1674 ॥ ॥5 (ठू)॥ [धा. 23 । उ 2 । स्व. 6।]

<details><summary>मूलम् (VC)</summary>

अ꣡तो꣢ दे꣣वा꣡ अ꣢वन्तु नो꣣ य꣢तो꣣ वि꣡ष्णु꣢र्विचक्र꣣मे꣢ । पृ꣣थिव्या꣢꣫ अधि꣣ सा꣡न꣢वि ॥१६७४॥
</details>
<details><summary>विस्वर-मूलम् (VC)</summary>

अतो देवा अवन्तु नो यतो विष्णुर्विचक्रमे । पृथिव्या अधि सानवि ॥१६७४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/06-1_1675_mo_Shu.md">
<details open><summary><h2>06-1_1675 मो षु ...{Loading}...</h2></summary>

मो꣡ षु त्वा꣢꣯ वा꣣घ꣡त꣢श्च꣣ ना꣢उे अ꣣स्म꣡न्नि री꣢꣯रमन्। आ꣣रा꣡त्ता꣢द्वा सध꣣मा꣡दं꣢ न꣣ आ꣡ ग꣢ही꣣ह꣢ वा꣣ स꣡न्नुप꣢꣯ श्रुधि ॥ 06-1:1675 ॥

<details><summary>मूलम् (VC)</summary>

मो꣡ षु त्वा꣢꣯ वा꣣घ꣡त꣢श्च꣣ ना꣢꣫रे अ꣣स्म꣡न्नि री꣢꣯रमन् । आ꣣रा꣡त्ता꣢द्वा सध꣣मा꣡दं꣢ न꣣ आ꣡ ग꣢ही꣣ह꣢ वा꣣ स꣡न्नु꣢꣯प श्रुधि ॥१६७५॥
</details>
<details><summary>विस्वर-मूलम् (VC)</summary>

मो षु त्वा वाघतश्च नारे अस्मन्नि रीरमन् । आरात्ताद्वा सधमादं न आ गहीह वा सन्नुप श्रुधि ॥१६७५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/06-2_1676_ime_hi.md">
<details open><summary><h2>06-2_1676 इमे हि ...{Loading}...</h2></summary>

इ꣣मे꣡ हि ते꣢꣯ ब्रह्म꣣कृ꣡तः꣢ सु꣣ते꣢꣫ सचा꣣ म꣢धौ꣣ न꣢꣫मक्ष꣣ आ꣡स꣢ते। इ꣢न्द्रे꣣ का꣡मं꣢ जरि꣣ता꣡रो꣢ वसू꣣य꣢वो꣣ र꣢थे꣣ न꣢꣫ पाद꣣मा꣡ द꣢धुः ॥ 06-2:1676 ॥॥6 (डी)॥ [धा. 13 । उ 4 । स्व. 4 ।]

<details><summary>मूलम् (VC)</summary>

इ꣣मे꣡ हि ते꣢꣯ ब्रह्म꣣कृ꣡तः꣢ सु꣣ते꣢꣫ सचा꣣ म꣢धौ꣣ न꣢꣫ मक्ष आ꣡स꣢ते । इ꣢न्द्रे꣣ का꣡मं꣢ जरि꣣ता꣡रो꣢ वसू꣣य꣢वो꣣ र꣢थे꣣ न꣢꣫ पाद꣣मा꣡ द꣢धुः ॥१६७६॥
</details>
<details><summary>विस्वर-मूलम् (VC)</summary>

इमे हि ते ब्रह्मकृतः सुते सचा मधौ न मक्ष आसते । इन्द्रे कामं जरितारो वसूयवो रथे न पादमा दधुः ॥१६७६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/07-1_1677_astAvi_manma.md">
<details open><summary><h2>07-1_1677 अस्तावि मन्म ...{Loading}...</h2></summary>

अ꣡स्ता꣢वि꣣ म꣡न्म꣢ पू꣣र्व्यं꣡ ब्रह्मेन्द्रा꣢꣯य वोचत। पू꣣र्वी꣢र्ऋ꣢त꣡स्य꣢ बृह꣣ती꣡र꣢नूषत स्तो꣣तु꣢र्मे꣣धा꣡ अ꣢सृक्षत ॥ 07-1:1677 ॥

<details><summary>मूलम् (VC)</summary>

अ꣡स्ता꣢वि꣣ म꣡न्म꣢ पू꣣र्व्यं꣡ ब्रह्मेन्द्रा꣢꣯य वोचत । पू꣣र्वी꣢रृ꣣त꣡स्य꣢ बृह꣣ती꣡र꣢नूषत स्तो꣣तु꣢र्मे꣣धा꣡ अ꣢सृक्षत ॥१६७७॥
</details>
<details><summary>विस्वर-मूलम् (VC)</summary>

अस्तावि मन्म पूर्व्यं ब्रह्मेन्द्राय वोचत । पूर्वीरृतस्य बृहतीरनूषत स्तोतुर्मेधा असृक्षत ॥१६७७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/07-2_1678_samindro_rAyo.md">
<details open><summary><h2>07-2_1678 समिन्द्रो रायो ...{Loading}...</h2></summary>

स꣢꣫मिन्द्रो꣣ रा꣡यो꣢ बृह꣣ती꣡र꣢धूनुत꣣ सं꣢ क्षो꣣णी꣢꣫ समु꣣ सू꣡र्य꣢म्। स꣢ꣳशु꣣क्रा꣢सः꣣ शु꣡च꣢यः꣣ सं꣡ गवा꣢꣯शिरः꣣ सो꣢मा꣣ इ꣡न्द्र꣢ममन्दिषुः ॥ 07-2:1678 ॥ ॥7 (ठा)॥ [धा. 13 । उ 2 । स्व. 2 ।]

<details><summary>मूलम् (VC)</summary>

स꣢꣫मिन्द्रो꣣ रा꣡यो꣢ बृह꣣ती꣡र꣢धूनुत꣣ सं꣢ क्षो꣣णी꣢꣫ समु꣣ सू꣡र्य꣢म् । स꣢ꣳ शु꣣क्रा꣢सः꣣ शु꣡च꣢यः꣣ सं꣡ गवा꣢꣯शिरः꣣ सो꣢मा꣣ इ꣡न्द्र꣢ममन्दिषुः ॥१६७८॥
</details>
<details><summary>विस्वर-मूलम् (VC)</summary>

समिन्द्रो रायो बृहतीरधूनुत सं क्षोणी समु सूर्यम् । सꣳ शुक्रासः शुचयः सं गवाशिरः सोमा इन्द्रममन्दिषुः ॥१६७८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/08-1_1679_indrAya_soma.md">
<details open><summary><h2>08-1_1679 इन्द्राय सोम ...{Loading}...</h2></summary>

इ꣡न्द्रा꣢य सोम꣣ पा꣡त꣢वे वृत्र꣣घ्ने꣡ परि꣢꣯ षिच्यसे। न꣡रे꣢ च꣣ द꣡क्षि꣢णावते वी꣣रा꣡य꣢ सदना꣣स꣡दे꣢ ॥ 08-1:1679 ॥

<details><summary>विस्वर-मूलम् (VC)</summary>

इन्द्राय सोम पातवे वृत्रघ्ने परि षिच्यसे । नरे च दक्षिणावते वीराय सदनासदे ॥१६७९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/08-2_1680_taM_sakhAyaH.md">
<details open><summary><h2>08-2_1680 तं सखायः ...{Loading}...</h2></summary>

त꣡ꣳ स꣢खायः पुरू꣣रु꣡चं꣢ व꣣यं꣢ यू꣣यं꣢ च꣢ सू꣣र꣡यः꣢। अ꣣श्या꣢म꣣ वा꣡ज꣢गन्ध्यꣳ स꣣ने꣢म꣣ वा꣡ज꣢पस्त्यम् ॥ 08-2:1680 ॥

<details><summary>विस्वर-मूलम् (VC)</summary>

तꣳ सखायः पुरूरुचं वयं यूयं च सूरयः । अश्याम वाजगन्ध्यꣳ सनेम वाजपस्त्यम् ॥१६८०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/08-3_1681_pari_tyam.md">
<details open><summary><h2>08-3_1681 परि त्यम् ...{Loading}...</h2></summary>

प꣢रि꣣ त्य꣡ꣳ ह꣢र्य꣣त꣡ꣳ हरिं꣢꣯ (बभ्रुं पुनन्ति वारेण। यो देवान्विश्वाँ इत्परि मदेन सह गच्छति )   ॥ 08-3:1681 ॥ ॥8 (हा)॥[धा. 16 । उ नास्ति । स्व. 2 । ]

<details><summary>मूलम् (VC)</summary>

प꣢रि꣣ त्य꣡ꣳ ह꣢र्य꣣त꣡ꣳ हरिं꣢꣯ ब꣣भ्रुं꣡ पु꣢नन्ति꣣ वा꣡रे꣢ण । यो꣢ दे꣣वा꣢꣫न्विश्वाँ꣣ इ꣢꣯त्परि꣣ म꣡दे꣢न स꣣ह गच्छ꣢꣯ति ॥१६८१॥
</details>
<details><summary>विस्वर-मूलम् (VC)</summary>

परि त्यꣳ हर्यतꣳ हरिं बभ्रुं पुनन्ति वारेण । यो देवान्विश्वाँ इत्परि मदेन सह गच्छति ॥१६८१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/09-1_1682_kastamindra_tvAvasavaso.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/09-2_1683_maghonaH_sma.md">
<details open><summary><h2>09-2_1683 मघोनः स्म ...{Loading}...</h2></summary>

म꣣घो꣡नः꣢ स्म वृत्र꣣ह꣡त्ये꣢षु चोदय꣣ ये꣡ दद꣢꣯ति प्रि꣣या꣡ वसु꣢꣯। त꣢व꣣ प्र꣡णी꣢ती हर्यश्व सू꣣रि꣢भि꣣र्वि꣡श्वा꣢ तरेम दुरि꣢ता꣣ ॥ 09-2:1683 ॥ ॥9 (यि)॥

<details><summary>मूलम् (VC)</summary>

म꣣घो꣡नः꣢ स्म वृत्र꣣ह꣡त्ये꣢षु चोदय꣣ ये꣡ दद꣢꣯ति प्रि꣣या꣡ वसु꣢꣯ । त꣢व꣣ प्र꣡णी꣢ती हर्यश्व सू꣣रि꣢भि꣣र्वि꣡श्वा꣢ तरेम दुरि꣣ता꣢ ॥१६८३॥
</details>
<details><summary>विस्वर-मूलम् (VC)</summary>

मघोनः स्म वृत्रहत्येषु चोदय ये ददति प्रिया वसु । तव प्रणीती हर्यश्व सूरिभिर्विश्वा तरेम दुरिता ॥१६८३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/10-1_1684_edu_madhormadintaraMsinchAdhvaryo.md">
<details open><summary><h2>10-1_1684 एदु मधोर्मदिन्तरंसिञ्चाध्वर्यो ...{Loading}...</h2></summary>

ए꣢दु꣣ म꣡धो꣢र्म꣣दि꣡न्त꣢रꣳसि꣣ञ्चा꣡ध्व꣢र्यो꣣ अ꣡न्ध꣢सः। ए꣣वा꣢꣫ हि वी꣣र꣡ स्तव꣢꣯ते स꣣दा꣡वृ꣢धः ॥ 10-1:1684 ॥

<details><summary>विस्वर-मूलम् (VC)</summary>

एदु मधोर्मदिन्तरꣳ सिञ्चाध्वर्यो अन्धसः । एवा हि वीर स्तवते सदावृधः ॥१६८४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/10-2_1685_indra_sthAtarharINAm.md">
<details open><summary><h2>10-2_1685 इन्द्र स्थातर्हरीणाम् ...{Loading}...</h2></summary>

इ꣡न्द्र꣢ स्थातर्हरीणां꣣ न꣡ कि꣢ष्टे पू꣣र्व्य꣡स्तु꣢तिम्। उ꣡दा꣢नꣳश꣣ श꣡व꣢सा꣣ न꣢ भ꣣न्द꣡ना꣢ ॥ 10-2:1685 ॥

<details><summary>विस्वर-मूलम् (VC)</summary>

इन्द्र स्थातर्हरीणां न किष्टे पूर्व्यस्तुतिम् । उदानꣳश शवसा न भन्दना ॥१६८५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/10-3_1686_taM_vo.md">
<details open><summary><h2>10-3_1686 तं वो ...{Loading}...</h2></summary>

तं꣢ वो꣣ वा꣡जा꣢नां꣣ प꣢ति꣣म꣡हू꣢महि श्रव꣣स्य꣡वः꣢। अ꣡प्रा꣢युभिर्य꣣र्ज्ञे꣡भि꣢र्वावृ꣣धे꣡न्य꣢म् ॥ 10-3:1686 ॥ ॥10 (क)॥ [धा. 16 । उ 1 । स्व. 1 ।]

<details><summary>मूलम् (VC)</summary>

तं꣢ वो꣣ वा꣡जा꣢नां꣣ प꣢ति꣣म꣡हू꣢महि श्रव꣣स्य꣡वः꣢ । अ꣡प्रा꣢युभिर्य꣣ज्ञे꣡भि꣢र्वावृ꣣धे꣡न्य꣢म् ॥१६८६॥
</details>
<details><summary>विस्वर-मूलम् (VC)</summary>

तं वो वाजानां पतिमहूमहि श्रवस्यवः । अप्रायुभिर्यज्ञेभिर्वावृधेन्यम् ॥१६८६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/11-1_1687_taM_gUrdhayA.md">
<details open><summary><h2>11-1_1687 तं गूर्धया ...{Loading}...</h2></summary>

तं꣡ गू꣢र्धया꣣꣬ स्व꣢꣯र्णरं दे꣣वा꣡सो꣢ दे꣣व꣡म꣢र꣣तिं꣡ द꣢धन्विरे। दे꣣व꣡?त्रा꣢ ह꣣व्य꣡मू꣢हिषे ॥ 11-1:1687 ॥

<details><summary>मूलम् (VC)</summary>

तं꣡ गू꣢र्धया꣣꣬ स्व꣢꣯र्णरं दे꣣वा꣡सो꣢ दे꣣व꣡म꣢र꣣तिं꣡ द꣢धन्विरे । दे꣣वत्रा꣢ ह꣣व्य꣡मू꣢हिषे ॥१६८७॥
</details>
<details><summary>विस्वर-मूलम् (VC)</summary>

तं गूर्धया स्वर्णरं देवासो देवमरतिं दधन्विरे । देवत्रा हव्यमूहिषे ॥१६८७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/11-2_1688_vibhUtarAtiM_vipra.md">
<details open><summary><h2>11-2_1688 विभूतरातिं विप्र ...{Loading}...</h2></summary>

वि꣡भू꣢तरातिं विप्र चि꣣त्र꣡शो꣢चिषम꣣ग्नि꣡मी꣢डिष्व य꣣न्तु꣡र꣢म्। अ꣣स्य꣡ मेध꣢꣯स्य सो꣣म्य꣡स्य꣢ सोभरे꣣ प्रे꣡म꣢ध्व꣣रा꣢य꣣ पू꣡र्व्य꣢म् ॥ 11-2:1688 ॥ ॥11 (या)॥ [धा. 17 । उ नास्ति । स्व. 2 ।]

<details><summary>मूलम् (VC)</summary>

वि꣡भू꣢तरातिं विप्र चि꣣त्र꣡शो꣢चिषम꣣ग्नि꣡मी꣢डिष्व य꣣न्तु꣡र꣢म् । अ꣣स्य꣡ मेध꣢꣯स्य सो꣣म्य꣡स्य꣢ सोभरे꣣ प्रे꣡म꣢ध्व꣣रा꣢य꣣ पू꣡र्व्य꣢म् ॥१६८८॥
</details>
<details><summary>विस्वर-मूलम् (VC)</summary>

विभूतरातिं विप्र चित्रशोचिषमग्निमीडिष्व यन्तुरम् । अस्य मेधस्य सोम्यस्य सोभरे प्रेमध्वराय पूर्व्यम् ॥१६८८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/12-1_1689_A_soma.md">
<details open><summary><h2>12-1_1689 आ सोम ...{Loading}...</h2></summary>

आ꣡ सो꣢म स्वा꣣नो꣡ अद्रि꣢꣯भिस्ति꣣रो꣡ वारा꣢꣯ण्य꣣व्य꣡या꣢। ज꣢नो꣣ न꣢ पु꣣रि꣢ च꣣꣬म्वो꣢꣯र्विश꣣द्ध꣢रिः꣣ स꣢दो꣣ व꣡ने꣢षु दध्रिषे ॥ 12-1:1689 ॥

<details><summary>विस्वर-मूलम् (VC)</summary>

आ सोम स्वानो अद्रिभिस्तिरो वाराण्यव्यया । जनो न पुरि चम्वोर्विशद्धरिः सदो वनेषु दध्रिषे ॥१६८९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/12-2_1690_sa_mAmRje.md">
<details open><summary><h2>12-2_1690 स मामृजे ...{Loading}...</h2></summary>

स꣡ मा꣢मृजे ति꣣रो꣡ अण्वा꣢꣯नि मे꣣꣬ष्यो꣢꣯ मी꣣ढ्वां꣢꣫त्सप्ति꣣र्न꣡ वा꣢ज꣣युः꣢। अ꣣नुमा꣢द्यः꣣ प꣡व꣢मानो मनी꣣षि꣢भिः꣣ सो꣢मो꣣ वि꣡प्रे꣢भि꣣र्ऋ꣡क्व꣢भिः ॥ 12-2:1690 ॥ ॥12 (तु)॥ [धा. 14 । उ 1 । स्व. 5 ।]

<details><summary>मूलम् (VC)</summary>

स꣡ मा꣢मृजे ति꣣रो꣡ अण्वा꣢꣯नि मे꣣꣬ष्यो꣢꣯ मी꣣ढ्वा꣢꣫न्त्सप्ति꣣र्न꣡ वा꣢ज꣣युः꣢ । अ꣣नु꣢माद्यः꣣ प꣡व꣢मानो मनी꣣षि꣢भिः꣣ सो꣢मो꣣ वि꣡प्रे꣢भि꣣रृ꣡क्व꣢भिः ॥१६९०॥
</details>
<details><summary>विस्वर-मूलम् (VC)</summary>

स मामृजे तिरो अण्वानि मेष्यो मीढ्वान्त्सप्तिर्न वाजयुः । अनुमाद्यः पवमानो मनीषिभिः सोमो विप्रेभिरृक्वभिः ॥१६९०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/13-1_1691_vayamenamidA_hyo-pIpemeha.md">
<details open><summary><h2>13-1_1691 वयमेनमिदा ह्योऽपीपेमेह ...{Loading}...</h2></summary>

व꣣य꣡मे꣢नमि꣣दा꣡ ह्योऽपी꣢꣯पेमे꣣ह꣢ व꣣ज्रि꣡ण꣢म्। त꣡स्मा꣢ उ अ꣣द्य꣡ सव꣢꣯ने सु꣣तं꣢ भ꣣रा꣢ नू꣣नं꣡ भू꣢षत श्रु꣣ते꣢ ॥ 13-1:1691 ॥

<details><summary>विस्वर-मूलम् (VC)</summary>

वयमेनमिदा ह्योऽपीपेमेह वज्रिणम् । तस्मा उ अद्य सवने सुतं भरा नूनं भूषत श्रुते ॥१६९१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/13-2_1692_vRkashchidasya_vAraNa.md">
<details open><summary><h2>13-2_1692 वृकश्चिदस्य वारण ...{Loading}...</h2></summary>

वृ꣡क꣢श्चिदस्य वार꣣ण꣡ उ꣢रा꣣म꣢थि꣣रा꣢ व꣣यु꣡ने꣢षु भूषति। से꣢꣫मं न꣣ स्तो꣡मं꣢ जुजुषा꣣ण꣢꣫ आ ग꣣ही꣢न्द्र꣣ प्र꣢ चि꣣त्र꣡या꣢ धि꣣या꣢ ॥ 13-2:1692 ॥ ॥13 (खा)॥ [धा. 16 । उ 2 । स्व. 2 ।]

<details><summary>मूलम् (VC)</summary>

वृ꣡क꣢श्चिदस्य वार꣣ण꣡ उ꣢रा꣣म꣢थि꣣रा꣢ व꣣यु꣡ने꣢षु भूषति । से꣢꣫मं न꣣ स्तो꣡मं꣢ जुजुषा꣣ण꣢꣫ आ ग꣣ही꣢न्द्र꣣ प्र꣢ चि꣣त्र꣡या꣢ धि꣣या꣢ ॥१६९२॥
</details>
<details><summary>विस्वर-मूलम् (VC)</summary>

वृकश्चिदस्य वारण उरामथिरा वयुनेषु भूषति । सेमं न स्तोमं जुजुषाण आ गहीन्द्र प्र चित्रया धिया ॥१६९२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/14-1_1693_indrAgnI_rochanA.md">
<details open><summary><h2>14-1_1693 इन्द्राग्नी रोचना ...{Loading}...</h2></summary>

इ꣡न्द्रा꣢ग्नी रोच꣣ना꣢ दि꣣वः꣢꣫ परि꣣ वा꣡जे꣢षु भूषथः। त꣡द्वां꣢ चेति꣣ प्र꣢ वी꣣कय꣢꣯म् ॥ 14-1:1693 ॥

<details><summary>मूलम् (VC)</summary>

इ꣡न्द्रा꣢ग्नी रोच꣣ना꣢ दि꣣वः꣢꣫ परि꣣ वा꣡जे꣢षु भूषथः । त꣡द्वां꣢ चेति꣣ प्र꣢ वी꣣꣬र्य꣢꣯म् ॥१६९३॥
</details>
<details><summary>विस्वर-मूलम् (VC)</summary>

इन्द्राग्नी रोचना दिवः परि वाजेषु भूषथः । तद्वां चेति प्र वीर्यम् ॥१६९३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/14-2_1694_indrAgnI_apasaspari.md">
<details open><summary><h2>14-2_1694 इन्द्राग्नी अपसस्परि ...{Loading}...</h2></summary>

इ꣡न्द्रा꣢ग्नी꣣ अ꣡प꣢स꣣स्परि꣢꣯ (उप प्र यन्ति धीतयः। ऋतस्य पथ्या अनु ) ॥ 14-2:1694 ॥

<details><summary>मूलम् (VC)</summary>

इ꣡न्द्रा꣢ग्नी꣣ अ꣡प꣢स꣣स्प꣢꣫र्युप꣣ प्र꣡ य꣢न्ति धी꣣त꣡यः꣢ । ऋ꣣त꣡स्य꣢ प꣣थ्या꣢३ अ꣡नु꣢ ॥१६९४॥
</details>
<details><summary>विस्वर-मूलम् (VC)</summary>

इन्द्राग्नी अपसस्पर्युप प्र यन्ति धीतयः । ऋतस्य पथ्या३ अनु ॥१६९४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/14-3_1695_indrAgnI_taviShANi.md">
<details open><summary><h2>14-3_1695 इन्द्राग्नी तविषाणि ...{Loading}...</h2></summary>

इ꣡न्द्रा꣢ग्नी तवि꣣षा꣡णि꣢ वां (सधस्थानि प्रयासि च। युवोरप्तूर्यं हितम् )  ॥ 14-3:1695 ॥ ॥14 (क)॥ [धा. 6 । उ 1 । स्व. 1 ।]

<details><summary>मूलम् (VC)</summary>

इ꣡न्द्रा꣢ग्नी तवि꣣षा꣡णि꣢ वां स꣣ध꣡स्था꣢नि꣣ प्र꣡याँ꣢सि च । यु꣣वो꣢र꣣प्तू꣣र्यं꣢ हि꣣त꣢म् ॥१६९५॥
</details>
<details><summary>विस्वर-मूलम् (VC)</summary>

इन्द्राग्नी तविषाणि वां सधस्थानि प्रयाँसि च । युवोरप्तूर्यं हितम् ॥१६९५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/15-1_1696_ka_Im.md">
<details open><summary><h2>15-1_1696 क ईम् ...{Loading}...</h2></summary>

क꣡ ईं꣢ वेद सु꣣ते꣢꣫ सचा꣢꣯ (पिबन्तं कद्वयो दधे। अयं यः पुरो विभिनत्त्योजसा मन्दानः शिप्रयन्धसः ) ॥ 15-1:1696 ॥

<details><summary>मूलम् (VC)</summary>

क꣡ ईं꣢ वेद सु꣣ते꣢꣫ सचा꣣ पि꣡ब꣢न्तं꣣ कद्वयो꣢꣯ दधे । अ꣣यं यः पुरो꣢꣯ विभि꣣नत्त्योज꣢꣯सा मन्दा꣣नः꣢ शि꣣प्र्य꣡न्ध꣢सः ॥१६९६॥
</details>
<details><summary>विस्वर-मूलम् (VC)</summary>

क ईं वेद सुते सचा पिबन्तं कद्वयो दधे । अयं यः पुरो विभिनत्त्योजसा मन्दानः शिप्र्यन्धसः ॥१६९६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/15-2_1697_dAnA_mRgo.md">
<details open><summary><h2>15-2_1697 दाना मृगो ...{Loading}...</h2></summary>

दा꣣ना꣢ मृ꣣गो꣡ न वा꣢꣯र꣣णः꣡ पु꣢रु꣣त्रा꣢ च꣣र꣡थं꣢ दधे। न꣡ कि꣢ष्ट्वा꣣ नि꣡ य꣢म꣣दा꣢ सु꣣ते꣡ ग꣢मो म꣣हा꣡ꣳश्च꣢र꣣स्यो꣡ज꣢सा ॥ 15-2:1697 ॥

<details><summary>विस्वर-मूलम् (VC)</summary>

दाना मृगो न वारणः पुरुत्रा चरथं दधे । न किष्ट्वा नि यमदा सुते गमो महाꣳश्चरस्योजसा ॥१६९७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/15-3_1698_ya_ugraH.md">
<details open><summary><h2>15-3_1698 य उग्रः ...{Loading}...</h2></summary>

य꣢ उ꣣ग्रः꣡ सन्ननि꣢꣯ष्टृतः स्थि꣣रो꣡ रणा꣢꣯य꣣ स꣡ꣳस्कृ꣢तः। य꣡दि꣢ स्तो꣣तु꣢र्म꣣घ꣡वा꣢ शृ꣣ण꣢व꣣द्ध꣢वं꣣ ने꣡न्द्रो꣢ योष꣣त्या꣡ ग꣢मत् ॥ 15-3:1698 ॥ ॥15 (ही)॥

<details><summary>मूलम् (VC)</summary>

य꣢ उ꣣ग्रः꣡ सन्ननि꣢꣯ष्टृतः स्थि꣣रो꣡ रणा꣢꣯य꣣ स꣡ꣳस्कृ꣢तः । य꣡दि꣢ स्तो꣣तु꣢र्म꣣घ꣡वा꣢ शृ꣣ण꣢व꣣द्ध꣢वं꣣ ने꣡न्द्रो꣢ योष꣣त्या꣡ ग꣢मत् ॥१६९८॥
</details>
<details><summary>विस्वर-मूलम् (VC)</summary>

य उग्रः सन्ननिष्टृतः स्थिरो रणाय सꣳस्कृतः । यदि स्तोतुर्मघवा शृणवद्धवं नेन्द्रो योषत्या गमत् ॥१६९८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/16-1_1699_pavamAnA_asRxata.md">
<details open><summary><h2>16-1_1699 पवमाना असृक्षत ...{Loading}...</h2></summary>

प꣡व꣢माना असृक्षत꣣ सो꣡माः꣢ शु꣣क्रा꣢स꣣ इ꣡न्द꣢वः। अ꣣भि꣡ विश्वा꣢꣯नि꣣ का꣡व्या꣢ ॥ 16-1:1699 ॥

<details><summary>विस्वर-मूलम् (VC)</summary>

पवमाना असृक्षत सोमाः शुक्रास इन्दवः । अभि विश्वानि काव्या ॥१६९९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/16-2_1700_pavamAnA_divasparyantarixAdasRxata.md">
<details open><summary><h2>16-2_1700 पवमाना दिवस्पर्यन्तरिक्षादसृक्षत ...{Loading}...</h2></summary>

प꣡व꣢माना दि꣣व꣢꣫स्पर्य꣣न्त꣡रि꣢क्षादसृक्षत। पृ꣣थिव्या꣢꣫ अधि꣣ सा꣡न꣢वि ॥ 16-2:1700 ॥

<details><summary>विस्वर-मूलम् (VC)</summary>

पवमाना दिवस्पर्यन्तरिक्षादसृक्षत । पृथिव्या अधि सानवि ॥१७००॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/16-3_1701_pavamAnAsa_AshavaH.md">
<details open><summary><h2>16-3_1701 पवमानास आशवः ...{Loading}...</h2></summary>

प꣡व꣢मानास आ꣣श꣡वः꣢ शु꣣भ्रा꣡ अ꣢सृग्र꣣मि꣡न्द꣢वः। घ्न꣢न्तो꣣ वि꣢श्वा꣣ अ꣢प꣣ द्वि꣡षः꣢ ॥ 16-3:1701 ॥ ॥16 (फ)॥ [धा. 15 । उ 2 । स्व. 1 ।]

<details><summary>मूलम् (VC)</summary>

प꣡व꣢मानास आ꣣श꣡वः꣢ शु꣣भ्रा꣡ अ꣢सृग्र꣣मि꣡न्द꣢वः । घ्न꣢न्तो꣣ वि꣢श्वा꣣ अ꣢प꣣ द्वि꣡षः꣢ ॥१७०१॥
</details>
<details><summary>विस्वर-मूलम् (VC)</summary>

पवमानास आशवः शुभ्रा असृग्रमिन्दवः । घ्नन्तो विश्वा अप द्विषः ॥१७०१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/17-1_1702_toshA_vRtrahaNA.md">
<details open><summary><h2>17-1_1702 तोशा वृत्रहणा ...{Loading}...</h2></summary>

तो꣣शा꣡ वृ꣢त्र꣣ह꣡णा꣢ हुवे स꣣जि꣢त्वा꣣ना꣡प꣢राजिता। इ꣣न्द्राग्नी꣡ वा꣢ज꣣सा꣡त꣢मा ॥ 17-1:1702 ॥

<details><summary>विस्वर-मूलम् (VC)</summary>

तोशा वृत्रहणा हुवे सजित्वानापराजिता । इन्द्राग्नी वाजसातमा ॥१७०२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/17-2_1703_pra_vAmarchantyukthinaH.md">
<details open><summary><h2>17-2_1703 प्र वामर्चन्त्युक्थिनः ...{Loading}...</h2></summary>

प्र꣡ वा꣢मर्चन्त्यु꣣क्थि꣡नः꣢ (नीथाविदो जरितारः। इन्द्राग्नी इष आ वृणे ) ॥ 17-2:1703 ॥

<details><summary>मूलम् (VC)</summary>

प्र꣡ वा꣢मर्चन्त्यु꣣क्थि꣡नो꣢ नीथाविदो जरितारः । इन्द्राग्नी इष आ वृणे ॥१७०३
</details>
<details><summary>विस्वर-मूलम् (VC)</summary>

प्र वामर्चन्त्युक्थिनो नीथाविदो जरितारः । इन्द्राग्नी इष आ वृणे ॥१७०३
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/17-3_1704_indrAgnI_navatim.md">
<details open><summary><h2>17-3_1704 इन्द्राग्नी नवतिम् ...{Loading}...</h2></summary>

इ꣡न्द्रा꣢ग्नी नव꣣तिं꣡ पुरो꣢꣯ (दासपत्नीरधूनुतम्। साकमेकेन कर्मणा ) ॥ 17-3:1704 ॥ ॥17 (र)॥ [धा. 8 । उ नास्ति । स्व. 1 ।]

<details><summary>मूलम् (VC)</summary>

इ꣡न्द्रा꣢ग्नी नव꣣तिं꣡ पुरो꣢꣯ दासपत्नीरधूनुतम् । साकमेकेन कर्मणा ॥१७०४॥
</details>
<details><summary>विस्वर-मूलम् (VC)</summary>

इन्द्राग्नी नवतिं पुरो दासपत्नीरधूनुतम् । साकमेकेन कर्मणा ॥१७०४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/18-1_1705_upa_tvA.md">
<details open><summary><h2>18-1_1705 उप त्वा ...{Loading}...</h2></summary>

उ꣡प꣢ त्वा र꣣ण्व꣡स꣢न्दृशं꣣ प्र꣡य꣢स्वन्तः सहस्कृत। अ꣡ग्ने꣢ ससृ꣣ज्म꣢हे꣣ गि꣡रः꣢ ॥ 18-1:1705 ॥

<details><summary>मूलम् (VC)</summary>

उ꣡प꣢ त्वा र꣣ण्व꣡सं꣢दृशं꣣ प्र꣡य꣢स्वन्तः सहस्कृत । अ꣡ग्ने꣢ ससृ꣣ज्म꣢हे꣣ गि꣡रः꣢ ॥१७०५॥
</details>
<details><summary>विस्वर-मूलम् (VC)</summary>

उप त्वा रण्वसंदृशं प्रयस्वन्तः सहस्कृत । अग्ने ससृज्महे गिरः ॥१७०५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/18-2_1706_upa_chChAyAmiva.md">
<details open><summary><h2>18-2_1706 उप च्छायामिव ...{Loading}...</h2></summary>

उ꣡प꣢ च्छा꣣या꣡मि꣢व꣣ घृ꣢णे꣣र꣡ग꣢न्म꣣ श꣡र्म꣢ ते व꣣य꣢म्। अ꣢ग्ने꣣ हि꣡र꣢ण्यसन्दृशः ॥ 18-2:1706 ॥

<details><summary>विस्वर-मूलम् (VC)</summary>

उप च्छायामिव घृणेरगन्म शर्म ते वयम् । अग्ने हिरण्यसन्दृशः ॥१७०६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/18-3_1707_ya_ugra.md">
<details open><summary><h2>18-3_1707 य उग्र ...{Loading}...</h2></summary>

य꣢ उ꣣ग्र꣡ इ꣢व शर्य꣣हा꣢ ति꣣ग्म꣡शृ꣢ङ्गो꣣ न꣡ वꣳस꣢꣯गः। अ꣢ग्ने꣣ पु꣡रो꣢ रु꣣रो꣡जि꣢थ ॥ 18-3:1707 ॥ ॥18 (य)॥ [धा. 7 । उ नास्ति । स्व. 1 ।]

<details><summary>मूलम् (VC)</summary>

य꣢ उ꣣ग्र꣡ इ꣢व शर्य꣣हा꣢ ति꣣ग्म꣡शृ꣢ङ्गो꣣ न꣡ वꣳस꣢꣯गः । अ꣢ग्ने꣣ पु꣡रो꣢ रु꣣रो꣡जि꣢थ ॥१७०७॥
</details>
<details><summary>विस्वर-मूलम् (VC)</summary>

य उग्र इव शर्यहा तिग्मशृङ्गो न वꣳसगः । अग्ने पुरो रुरोजिथ ॥१७०७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/19-1_1708_RtAvAnaM_vaishvAnaramRtasya.md">
<details open><summary><h2>19-1_1708 ऋतावानं वैश्वानरमृतस्य ...{Loading}...</h2></summary>

ऋ꣣ता꣡वा꣢नं वैश्वान꣣र꣢मृ꣣त꣢स्य꣣ ज्यो꣡ति꣢ष꣣स्प꣡ति꣢म्। अ꣡ज꣢स्रं घ꣣र्म꣡मी꣢महे ॥ 19-1:1708 ॥

<details><summary>विस्वर-मूलम् (VC)</summary>

ऋतावानं वैश्वानरमृतस्य ज्योतिषस्पतिम् । अजस्रं घर्ममीमहे ॥१७०८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/19-2_1709_ya_idam.md">
<details open><summary><h2>19-2_1709 य इदम् ...{Loading}...</h2></summary>

य꣢ इ꣣दं꣡ प्र꣢तिपप्र꣣थे꣢ य꣣ज्ञ꣢स्य꣣꣬ स्व꣢꣯रुत्ति꣣र꣢न्। ऋ꣣तू꣡नुत्सृ꣢꣯जते व꣣शी꣢ ॥ 19-2:1709 ॥

<details><summary>विस्वर-मूलम् (VC)</summary>

य इदं प्रतिपप्रथे यज्ञस्य स्वरुत्तिरन् । ऋतूनुत्सृजते वशी ॥१७०९
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/2/19-3_1710_agniH_priyeShu.md">
<details open><summary><h2>19-3_1710 अग्निः प्रियेषु ...{Loading}...</h2></summary>

अ꣣ग्निः꣢ प्रि꣣ये꣢षु꣣ धा꣡म꣢सु꣣ का꣡मो꣢ भू꣣त꣢स्य꣣ भ꣡व्य꣢स्य। स꣣म्रा꣢꣫डेको꣣ वि꣡ रा꣢जति ॥ 19-3:1710 ॥ ॥19 (का)॥

<details><summary>मूलम् (VC)</summary>

अ꣣ग्निः꣢ प्रि꣣ये꣢षु꣣ धा꣡म꣢सु꣣ का꣡मो꣢ भू꣣त꣢स्य꣣ भ꣡व्य꣢स्य । स꣣म्रा꣢꣫डेको꣣ वि꣡रा꣢जति ॥१७१०॥
</details>
<details><summary>विस्वर-मूलम् (VC)</summary>

अग्निः प्रियेषु धामसु कामो भूतस्य भव्यस्य । सम्राडेको विराजति ॥१७१०॥
</details>
</details>
</div>
