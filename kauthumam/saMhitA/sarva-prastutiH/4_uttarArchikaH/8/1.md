+++
title = "१"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/01-1_1617_vishvebhiragne_agnibhirimaMyajnamidam.md">
<details open><summary><h2>01-1_1617 विश्वेभिरग्ने अग्निभिरिमंयज्ञमिदम् ...{Loading}...</h2></summary>

वि꣡श्वे꣢भिरग्ने अ꣣ग्नि꣡भि꣢रि꣣मं꣢य꣣ज्ञ꣢मि꣣दं꣡ वचः꣢꣯ । च꣡नो꣢ धाः सहसा यहो ॥ 01-1:1617 ॥

<details><summary>मूलम् (VC)</summary>

वि꣡श्वे꣢भिरग्ने अ꣣ग्नि꣡भि꣢रि꣣मं꣢ य꣣ज्ञ꣢मि꣣दं꣡ वचः꣢꣯ । च꣡नो꣢ धाः सहसो यहो ॥१६१७॥
</details>
<details><summary>विस्वर-मूलम् (VC)</summary>

विश्वेभिरग्ने अग्निभिरिमं यज्ञमिदं वचः । चनो धाः सहसो यहो ॥१६१७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/01-2_1618_yachchiddhi_shashvatA.md">
<details open><summary><h2>01-2_1618 यच्चिद्धि शश्वता ...{Loading}...</h2></summary>

य꣢च्चि꣣द्धि꣡ शश्व꣢꣯ता꣣ त꣡ना꣢ दे꣣वं꣡दे꣢वं꣣ य꣡जा꣢महे। त्वे꣡ इद्धू꣢꣯यते ह꣣विः꣢ ॥ 01-2:1618 ॥

<details><summary>विस्वर-मूलम् (VC)</summary>

यच्चिद्धि शश्वता तना देवंदेवं यजामहे । त्वे इद्धूयते हविः ॥१६१८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/01-3_1619_priyo_no.md">
<details open><summary><h2>01-3_1619 प्रियो नो ...{Loading}...</h2></summary>

प्रि꣣यो꣡ नो꣢ अस्तु वि꣣श्प꣢ति꣣र्हो꣡ता꣢ म꣣न्द्रो꣡ वरे꣢꣯ण्यः। प्रि꣣याः꣢ स्व꣣ग्न꣡यो꣢ व꣣य꣢म् ॥ 01-3:1619 ॥ ॥1 (ही)॥ [धा. 11 । उ नास्ति । स्व. 4 ।]

<details><summary>मूलम् (VC)</summary>

प्रि꣣यो꣡ नो꣢ अस्तु वि꣣श्प꣢ति꣣र्हो꣡ता꣢ म꣣न्द्रो꣡ वरे꣢꣯ण्यः । प्रि꣣याः꣢ स्व꣣ग्न꣡यो꣢ व꣣य꣢म् ॥१६१९॥
</details>
<details><summary>विस्वर-मूलम् (VC)</summary>

प्रियो नो अस्तु विश्पतिर्होता मन्द्रो वरेण्यः । प्रियाः स्वग्नयो वयम् ॥१६१९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/02-1_1620_indraM_vo.md">
<details open><summary><h2>02-1_1620 इन्द्रं वो ...{Loading}...</h2></summary>

इ꣡न्द्रं꣢ वो वि꣣श्व꣢त꣣स्प꣢रि꣣ ह꣡वा꣢महे꣣ ज꣡ने꣢भ्यः। अ꣣स्मा꣡क꣢मस्तु꣣ के꣡व꣢लः ॥ 02-1:1620 ॥

<details><summary>विस्वर-मूलम् (VC)</summary>

इन्द्रं वो विश्वतस्परि हवामहे जनेभ्यः । अस्माकमस्तु केवलः ॥१६२०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/02-2_1621_sa_no.md">
<details open><summary><h2>02-2_1621 स नो ...{Loading}...</h2></summary>

स꣡ नो꣢ वृषन्न꣣मुं꣢ च꣣रु꣡ꣳ सत्रा꣢꣯दाव꣣न्न꣡पा꣢ वृधि। अ꣣स्म꣢भ्य꣣म꣡प्र꣢तिष्कुतः ॥ 02-2:1621 ॥

<details><summary>विस्वर-मूलम् (VC)</summary>

स नो वृषन्नमुं चरुꣳ सत्रादावन्नपा वृधि । अस्मभ्यमप्रतिष्कुतः ॥१६२१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/02-3_1622_vRShA_yUtheva.md">
<details open><summary><h2>02-3_1622 वृषा यूथेव ...{Loading}...</h2></summary>

वृ꣡षा꣢ यू꣣थे꣢व꣣ व꣡ꣳस꣢गः कृ꣣ष्टी꣡रि꣢य꣣र्त्यो꣡ज꣢सा। ई꣡शा꣢नो꣣ अ꣡प्र꣢तिष्कुतः ॥ 02-3:1622 ॥ ॥2 (र)॥ [धा. 8 । उ नास्ति । स्व. 1 ।]

<details><summary>मूलम् (VC)</summary>

वृ꣡षा꣢ यू꣣थे꣢व꣣ व꣡ꣳस꣢गः कृ꣣ष्टी꣡रि꣢य꣣र्त्यो꣡ज꣢सा । ई꣡शा꣢नो꣣ अ꣡प्र꣢तिष्कुतः ॥१६२२॥
</details>
<details><summary>विस्वर-मूलम् (VC)</summary>

वृषा यूथेव वꣳसगः कृष्टीरियर्त्योजसा । ईशानो अप्रतिष्कुतः ॥१६२२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/03-1_1623_tvaM_nashchitra.md">
<details open><summary><h2>03-1_1623 त्वं नश्चित्र ...{Loading}...</h2></summary>

त्वं꣡ न꣢श्चि꣣त्र꣢ ऊ꣣त्या꣢꣫ वसो꣣ रा꣡धा꣢ꣳसि चोदय। अ꣣स्य꣢ रा꣣य꣡स्त्वम꣢꣯ग्ने र꣣थी꣡र꣢सि वि꣣दा꣢ गा꣣धं꣢ तु꣣चे꣡ तु नः꣢꣯ ॥ 03-1:1623 ॥

<details><summary>विस्वर-मूलम् (VC)</summary>

त्वं नश्चित्र ऊत्या वसो राधाꣳसि चोदय । अस्य रायस्त्वमग्ने रथीरसि विदा गाधं तुचे तु नः ॥१६२३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/03-2_1624_parShi_tokam.md">
<details open><summary><h2>03-2_1624 पर्षि तोकम् ...{Loading}...</h2></summary>

प꣡र्षि꣢ तो꣣कं꣡ तन꣢꣯यं प꣣र्तृ꣢भि꣣ष्ट्व꣡मद꣢꣯ब्धै꣣र꣡प्र꣢युत्वभिः । अ꣢ग्ने꣣ हे꣡डा꣢ꣳसि꣣ दै꣡व्या꣢ युयोधि꣣ नो꣡ऽदे꣢वानि꣣ ह꣡रा꣢ꣳसि च ॥ 03-2:1624 ॥ ॥3 (क)॥ [धा. 11 । उ 1 । स्व. 4 ।]

<details><summary>मूलम् (VC)</summary>

प꣡र्षि꣢ तो꣣कं꣡ तन꣢꣯यं प꣣र्तृ꣢भि꣢ष्ट्व꣡मद꣢꣯ब्धै꣣र꣡प्र꣢युत्वभिः । अ꣢ग्ने꣣ हे꣡डा꣢ꣳसि꣣ दै꣡व्या꣢ युयोधि꣣ नो꣡ऽदे꣢वानि꣣ ह्व꣡रा꣢ꣳसि च ॥१६२४॥
</details>
<details><summary>विस्वर-मूलम् (VC)</summary>

पर्षि तोकं तनयं पर्तृभिष्ट्वमदब्धैरप्रयुत्वभिः । अग्ने हेडाꣳसि दैव्या युयोधि नोऽदेवानि ह्वराꣳसि च ॥१६२४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/04-1_1625_kimitte_viShNo.md">
<details open><summary><h2>04-1_1625 किमित्ते विष्णो ...{Loading}...</h2></summary>

कि꣡मित्ते꣢꣯ विष्णो परि꣣च꣢क्षि꣣ ना꣢म꣣ प्र꣡ यद्व꣢꣯व꣣क्षे꣡ शि꣢पिवि꣣ष्टो꣡ अ꣢स्मि। मा꣡ वर्पो꣢꣯ अ꣣स्म꣡दप꣢꣯ गूह ए꣣त꣢꣫द्यद꣣न्य꣡रू꣢पः समि꣣थे꣢ ब꣣भू꣡थ꣢ ॥ 04-1:1625 ॥

<details><summary>विस्वर-मूलम् (VC)</summary>

किमित्ते विष्णो परिचक्षि नाम प्र यद्ववक्षे शिपिविष्टो अस्मि । मा वर्पो अस्मदप गूह एतद्यदन्यरूपः समिथे बभूथ ॥१६२५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/04-2_1626_pra_tatte.md">
<details open><summary><h2>04-2_1626 प्र तत्ते ...{Loading}...</h2></summary>

प्र꣡ तत्ते꣢꣯ अ꣣द्य꣡ शि꣢पिविष्ट ह꣣व्य꣢म꣣र्यः꣡ श꣢ꣳसामि व꣣यु꣡ना꣢नि वि꣣द्वा꣢न्। तं꣡ त्वा꣢ गृणामि त꣣व꣢स꣣म꣡त꣢व्या꣣न्क्ष꣡य꣢न्तम꣣स्य꣡ रज꣢꣯सः परा꣣के꣢ ॥ 04-2:1626 ॥

<details><summary>विस्वर-मूलम् (VC)</summary>

प्र तत्ते अद्य शिपिविष्ट हव्यमर्यः शꣳसामि वयुनानि विद्वान् । तं त्वा गृणामि तवसमतव्यान्क्षयन्तमस्य रजसः पराके ॥१६२६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/04-3_1627_vaShaT_te.md">
<details open><summary><h2>04-3_1627 वषट् ते ...{Loading}...</h2></summary>

व꣡ष꣢ट् ते विष्णवा꣣स꣡ आ कृ꣢꣯णोमि꣣ त꣡न्मे꣢ जुषस्व शिपिविष्ट ह꣣व्य꣢म्। व꣡र्ध꣢न्तु त्वा सुष्टु꣣त꣢यो꣣ गि꣡रो꣢ मे यू꣣यं꣡ पा꣢त स्व꣣स्त꣢भिः꣣ स꣡दा꣢ नः ॥ 04-3:1627 ॥ ॥4 (ते)॥

<details><summary>मूलम् (VC)</summary>

व꣡ष꣢ट् ते विष्णवा꣣स꣡ आ कृ꣢꣯णोमि꣣ त꣡न्मे꣢ जुषस्व शिपिविष्ट ह꣣व्य꣢म् । व꣡र्ध꣢न्तु त्वा सु꣣ष्टु꣢त꣣यो गि꣡रो꣢ मे यू꣣यं꣡ पा꣢त स्व꣣स्ति꣢भिः꣣ स꣡दा꣢ नः ॥१६२७॥
</details>
<details><summary>विस्वर-मूलम् (VC)</summary>

वषट् ते विष्णवास आ कृणोमि तन्मे जुषस्व शिपिविष्ट हव्यम् । वर्धन्तु त्वा सुष्टुतयो गिरो मे यूयं पात स्वस्तिभिः सदा नः ॥१६२७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/05-1_1628_vAyo_shukro.md">
<details open><summary><h2>05-1_1628 वायो शुक्रो ...{Loading}...</h2></summary>

वा꣡यो꣢ शु꣣क्रो꣡ अ꣢यामि ते꣣ म꣢ध्वो꣣ अ꣢ग्रं꣣ दि꣡वि꣢ष्टिषु। आ꣡ या꣢हि꣣ सो꣡म꣢पीतये स्पा꣣र्हो꣡ दे꣢व नि꣣यु꣡त्व꣢ता ॥ 05-1:1628 ॥

<details><summary>विस्वर-मूलम् (VC)</summary>

वायो शुक्रो अयामि ते मध्वो अग्रं दिविष्टिषु । आ याहि सोमपीतये स्पार्हो देव नियुत्वता ॥१६२८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/05-2_1629_indrashcha_vAyaveShAMsomAnAm.md">
<details open><summary><h2>05-2_1629 इन्द्रश्च वायवेषांसोमानाम् ...{Loading}...</h2></summary>

इ꣡न्द्र꣢श्च वायवेषा꣣ꣳसो꣡मा꣢नां पी꣣ति꣡म꣢र्हथः। यु꣣वा꣡ꣳ हि यन्तीन्द꣢꣯वो नि꣣म्न꣢꣫मापो꣣ न꣢ स꣣꣬ध्र्य꣢꣯क् ॥ 05-2:1629 ॥

<details><summary>विस्वर-मूलम् (VC)</summary>

इन्द्रश्च वायवेषाꣳ सोमानां पीतिमर्हथः । युवाꣳ हि यन्तीन्दवो निम्नमापो न सध्र्यक् ॥१६२९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/05-3_1630_vAyavindrashcha_shuShmiNA.md">
<details open><summary><h2>05-3_1630 वायविन्द्रश्च शुष्मिणा ...{Loading}...</h2></summary>

वा꣢य꣣वि꣡न्द्र꣢श्च शु꣣ष्मि꣡णा꣢ स꣣र꣡थ꣢ꣳशवसस्पती। नि꣣यु꣡त्व꣢न्ता न ऊ꣣त꣢य꣣ आ꣡ या꣢त꣣ꣳसो꣡म꣢पीतये ॥ 05-3:1630 ॥ ॥5 (ता)॥ [धा. 19 । उ 1 । स्व. 2 ।]

<details><summary>मूलम् (VC)</summary>

वा꣢य꣣वि꣡न्द्र꣢श्च शु꣣ष्मि꣡णा꣢ स꣣र꣡थ꣢ꣳ शवसस्पती । नि꣣यु꣡त्व꣢न्ता न ऊ꣣त꣢य꣣ आ꣡ या꣢तं꣣ सो꣡म꣢पीतये ॥१६३०॥
</details>
<details><summary>विस्वर-मूलम् (VC)</summary>

वायविन्द्रश्च शुष्मिणा सरथꣳ शवसस्पती । नियुत्वन्ता न ऊतय आ यातं सोमपीतये ॥१६३०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/06-1_1631_adha_xapA.md">
<details open><summary><h2>06-1_1631 अध क्षपा ...{Loading}...</h2></summary>

अ꣡ध꣢ क्ष꣣पा꣡ परि꣢꣯ष्कृतो꣣ वा꣡जा꣢ꣳअ꣣भि꣡ प्र गा꣢꣯हसे। य꣡दी꣢ वि꣣व꣡स्व꣢तो꣣ धि꣢यो꣣ ह꣡रि꣢ꣳहि꣣न्व꣢न्ति꣣ या꣡त꣢वे ॥ 06-1:1631 ॥

<details><summary>विस्वर-मूलम् (VC)</summary>

अध क्षपा परिष्कृतो वाजाꣳ अभि प्र गाहसे । यदी विवस्वतो धियो हरिꣳ हिन्वन्ति यातवे ॥१६३१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/06-2_1632_tamasya_marjayAmasi.md">
<details open><summary><h2>06-2_1632 तमस्य मर्जयामसि ...{Loading}...</h2></summary>

त꣡म꣢स्य मर्जयामसि꣣ म꣢दो꣣ य꣡ इ꣢न्द्र꣣पा꣡त꣢मः। यं꣡ गाव꣢꣯ आ꣣स꣡भि꣢र्द꣣धुः꣢ पु꣣रा꣢ नू꣣नं꣡ च꣢ सू꣣र꣡यः꣢ ॥ 06-2:1632 ॥

<details><summary>विस्वर-मूलम् (VC)</summary>

तमस्य मर्जयामसि मदो य इन्द्रपातमः । यं गाव आसभिर्दधुः पुरा नूनं च सूरयः ॥१६३२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/06-3_1633_taM_gAthayA.md">
<details open><summary><h2>06-3_1633 तं गाथया ...{Loading}...</h2></summary>

तं꣡ गाथ꣢꣯या पुरा꣣ण्या꣡ पु꣢ना꣣न꣢म꣣꣬भ्य꣢꣯नूषत। उ꣣तो꣡ कृ꣢पन्त धी꣣त꣡यो꣢ दे꣣वा꣢नां꣣ ना꣢म꣣ बि꣡भ्र꣢तीः ॥ 06-3:1633 ॥ ॥6 (लु)॥ [धा. 14 । उ नास्ति । स्व. 5 ।]

<details><summary>मूलम् (VC)</summary>

तं꣡ गाथ꣢꣯या पुरा꣣ण्या꣡ पु꣢ना꣣न꣢म꣣꣬भ्य꣢꣯नूषत । उ꣣तो꣡ कृ꣢पन्त धी꣣त꣡यो꣢ दे꣣वा꣢नां꣣ ना꣢म꣣ बि꣡भ्र꣢तीः ॥१६३३॥
</details>
<details><summary>विस्वर-मूलम् (VC)</summary>

तं गाथया पुराण्या पुनानमभ्यनूषत । उतो कृपन्त धीतयो देवानां नाम बिभ्रतीः ॥१६३३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/07-1_1634_ashvaM_na.md">
<details open><summary><h2>07-1_1634 अश्वं न ...{Loading}...</h2></summary>

अ꣢श्वं꣣ न꣢ त्वा꣣ वा꣡र꣢वन्तं व꣣न्द꣡ध्या꣢ अ꣣ग्निं꣡ नमो꣢꣯भिः। स꣣म्रा꣡ज꣢न्तमध्व꣣रा꣡णा꣢म् ॥ 07-1:1634 ॥

<details><summary>विस्वर-मूलम् (VC)</summary>

अश्वं न त्वा वारवन्तं वन्दध्या अग्निं नमोभिः । सम्राजन्तमध्वराणाम् ॥१६३४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/07-2_1635_sa_ghA.md">
<details open><summary><h2>07-2_1635 स घा ...{Loading}...</h2></summary>

स꣡ घा꣢ नः सू꣣नुः꣡ शव꣢꣯सा पृ꣣थु꣡प्र꣢गामा सु꣣शे꣡वः꣢। मी꣣ढ्वा꣢ꣳअ꣣स्मा꣡कं꣢ बभूयात् ॥ 07-2:1635 ॥

<details><summary>विस्वर-मूलम् (VC)</summary>

स घा नः सूनुः शवसा पृथुप्रगामा सुशेवः । मीढ्वाꣳ अस्माकं बभूयात् ॥१६३५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/07-3_1636_sa_no.md">
<details open><summary><h2>07-3_1636 स नो ...{Loading}...</h2></summary>

स꣡ नो꣢ दू꣣रा꣢च्चा꣣सा꣢च्च꣣ नि꣡ मर्त्या꣢दघा꣣योः꣢। पा꣣हि꣢꣫ सद꣣मि꣢द्वि꣣श्वा꣡युः꣢ ॥ 07-3:1636 ॥ ॥7 (टि)॥ [धा. 13 । उ 1 । स्व. 3 ।]

<details><summary>मूलम् (VC)</summary>

स꣡ नो꣢ दू꣣रा꣢च्चा꣣सा꣢च्च꣣ नि꣡ मर्त्या꣢दघा꣣योः꣢ । पा꣣हि꣢꣫ सद꣣मि꣢द्वि꣣श्वा꣡युः꣢ ॥१६३६॥
</details>
<details><summary>विस्वर-मूलम् (VC)</summary>

स नो दूराच्चासाच्च नि मर्त्यादघायोः । पाहि सदमिद्विश्वायुः ॥१६३६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/08-1_1637_tvamindra_pratUrtiShvabhi.md">
<details open><summary><h2>08-1_1637 त्वमिन्द्र प्रतूर्तिष्वभि ...{Loading}...</h2></summary>

त्व꣡मि꣢न्द्र꣣ प्र꣡तू꣢र्तिष्व꣣भि꣡ विश्वा꣢꣯ असि꣣ स्पृ꣡धः꣢। अ꣣शस्तिहा꣡ ज꣢नि꣣ता꣡ वृ꣢त्र꣣तू꣡र꣢सि꣣ त्वं꣡ तू꣢र्य तरुष्य꣣तः꣢ ॥ 08-1:1637 ॥

<details><summary>विस्वर-मूलम् (VC)</summary>

त्वमिन्द्र प्रतूर्तिष्वभि विश्वा असि स्पृधः । अशस्तिहा जनिता वृत्रतूरसि त्वं तूर्य तरुष्यतः ॥१६३७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/08-2_1638_anu_te.md">
<details open><summary><h2>08-2_1638 अनु ते ...{Loading}...</h2></summary>

अ꣡नु꣢ ते꣣ शु꣡ष्मं꣢ तु꣣र꣡य꣢न्तमीयतुः क्षो꣣णी꣢꣫ शिशुं꣣ न꣢ मा꣣त꣡रा꣢। वि꣡श्वा꣢स्ते꣣ स्पृ꣡धः꣢ श्नथयन्त म꣣न्य꣡वे꣢ वृ꣣त्रं꣡ यदि꣢न्द्र꣣ तू꣡र्व꣢सि ॥ 08-2:1638 ॥ ॥8 (टा)॥

<details><summary>मूलम् (VC)</summary>

अ꣡नु꣢ ते꣣ शु꣡ष्मं꣢ तु꣣र꣡य꣢न्तमीयतुः क्षो꣣णी꣢꣫ शिशुं꣣ न꣢ मा꣣त꣡रा꣢ । वि꣡श्वा꣢स्ते꣣ स्पृ꣡धः꣢ श्नथयन्त म꣣न्य꣡वे꣢ वृ꣣त्रं꣡ यदि꣢न्द्र꣣ तू꣡र्व꣢सि ॥१६३८॥
</details>
<details><summary>विस्वर-मूलम् (VC)</summary>

अनु ते शुष्मं तुरयन्तमीयतुः क्षोणी शिशुं न मातरा । विश्वास्ते स्पृधः श्नथयन्त मन्यवे वृत्रं यदिन्द्र तूर्वसि ॥१६३८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/09-1_1639_yajna_indramavardhayadyadbhUmim.md">
<details open><summary><h2>09-1_1639 यज्ञ इन्द्रमवर्धयद्यद्भूमिम् ...{Loading}...</h2></summary>

य꣣ज्ञ꣡ इन्द्र꣢꣯मवर्धय꣣द्य꣢꣯द्भूमिं꣣ व्य꣡व꣢र्तयत्। च꣣क्राण꣡ ओ꣢प꣣शं꣢ दि꣣वि꣢ ॥ 09-1:1639 ॥

<details><summary>विस्वर-मूलम् (VC)</summary>

यज्ञ इन्द्रमवर्धयद्यद्भूमिं व्यवर्तयत् । चक्राण ओपशं दिवि ॥१६३९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/09-2_1640_vya-ntarixamatiranmade_somasya.md">
<details open><summary><h2>09-2_1640 व्यऽन्तरिक्षमतिरन्मदे सोमस्य ...{Loading}...</h2></summary>

व्य꣢꣣ऽ.न्त꣡रि꣢क्षमतिर꣣न्म꣢दे꣣ सो꣡म꣢स्य रोच꣣ना꣢। इ꣢न्द्रो꣣ य꣡दभि꣢꣯नद्व꣣ल꣢म् ॥ 09-2:1640 ॥

<details><summary>मूलम् (VC)</summary>

व्या꣢३꣱न्त꣡रि꣢क्षमतिर꣣न्म꣢दे꣣ सो꣡म꣢स्य रोच꣣ना꣢ । इ꣢न्द्रो꣣ य꣡दभि꣢꣯नद्व꣣ल꣢म् ॥१६४०॥
</details>
<details><summary>विस्वर-मूलम् (VC)</summary>

व्या३न्तरिक्षमतिरन्मदे सोमस्य रोचना । इन्द्रो यदभिनद्वलम् ॥१६४०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/09-3_1641_udgA_Ajadangirobhya.md">
<details open><summary><h2>09-3_1641 उद्गा आजदङ्गिरोभ्य ...{Loading}...</h2></summary>

उ꣡द्गा आ꣢꣯ज꣣द꣡ङ्गि꣢रोभ्य आ꣣वि꣢ष्कृ꣣ण्व꣡न्गुहा꣢꣯ स꣣तीः꣢। अ꣣र्वा꣡ञ्चं꣢ नुनुदे व꣣ल꣢म् ॥ 09-3:1641 ॥ ॥9 (पी)॥ [धा. 20 । उ 1 । स्व. 4 ।]

<details><summary>मूलम् (VC)</summary>

उ꣡द्गा आ꣢꣯ज꣣द꣡ङ्गि꣢रोभ्य आ꣣वि꣢ष्कृ꣣ण्व꣡न्गुहा꣢꣯ स꣣तीः꣢ । अ꣣र्वा꣡ञ्चं꣢ नुनुदे व꣣ल꣢म् ॥१६४१॥
</details>
<details><summary>विस्वर-मूलम् (VC)</summary>

उद्गा आजदङ्गिरोभ्य आविष्कृण्वन्गुहा सतीः । अर्वाञ्चं नुनुदे वलम् ॥१६४१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/10-1_1642_tyamu_vaH.md">
<details open><summary><h2>10-1_1642 त्यमु वः ...{Loading}...</h2></summary>

त्य꣡मु꣢ वः सत्रा꣣सा꣢हं꣣ वि꣡श्वा꣢सु गी꣣र्ष्वा꣡य꣢तम्। आ꣡ च्या꣢वयस्यू꣣त꣡ये꣢ ॥ 10-1:1642 ॥

<details><summary>विस्वर-मूलम् (VC)</summary>

त्यमु वः सत्रासाहं विश्वासु गीर्ष्वायतम् । आ च्यावयस्यूतये ॥१६४२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/10-2_1643_yudhmaMsantamanarvANaMsomapAmanapachyuta.md">
<details open><summary><h2>10-2_1643 युध्मंसन्तमनर्वाणंसोमपामनपच्युतम् नरमवार्यक्रतुम् ...{Loading}...</h2></summary>

यु꣣ध्म꣡ꣳसन्त꣢꣯मन꣣र्वा꣡ण꣢ꣳसोम꣣पा꣡मन꣢꣯पच्युतम्। न꣡र꣢मवा꣣र्य꣡क्र꣢तुम् ॥ 10-2:1643 ॥

<details><summary>विस्वर-मूलम् (VC)</summary>

युध्मꣳ सन्तमनर्वाणꣳ सोमपामनपच्युतम् । नरमवार्यक्रतुम् ॥१६४३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/10-3_1644_shixA_Na.md">
<details open><summary><h2>10-3_1644 शिक्षा ण ...{Loading}...</h2></summary>

शि꣡क्षा꣢ ण इन्द्र रा꣣य꣢꣫ आ पु꣣रु꣢ वि꣣द्वा꣡ꣳऋ꣡चीषम। अ꣡वा꣢ नः꣣ पा꣢र्ये꣣ ध꣡ने꣢ ॥ 10-3:1644 ॥ ॥10 (ता)॥ [धा. 14 । उ 1 । स्व. 2 ।]

<details><summary>मूलम् (VC)</summary>

शि꣡क्षा꣢ ण इ꣣न्द्र꣢꣫ राय आ पु꣣रु꣢ वि꣣द्वा꣡ꣳ ऋ꣡चीषम । अ꣡वा꣢ नः꣣ पा꣢र्ये꣣ ध꣡ने꣢ ॥१६४४॥
</details>
<details><summary>विस्वर-मूलम् (VC)</summary>

शिक्षा ण इन्द्र राय आ पुरु विद्वाꣳ ऋचीषम । अवा नः पार्ये धने ॥१६४४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/11-1_1645_tava_tyadindriyam.md">
<details open><summary><h2>11-1_1645 तव त्यदिन्द्रियम् ...{Loading}...</h2></summary>

त꣢व꣣ त्य꣡दि꣢न्द्रि꣣यं꣢ बृ꣣ह꣢꣫त्तव꣣ द꣡क्ष्म꣢मु꣣त꣡ क्रतु꣢꣯म्। व꣡ज्र꣢ꣳ शिशाति धि꣣ष꣢णा꣣ व꣡रे꣢ण्यम् ॥ 11-1:1645 ॥

<details><summary>मूलम् (VC)</summary>

त꣢व꣣ त्य꣡दि꣢न्द्रि꣣यं꣢ बृ꣣ह꣢꣫त्तव꣣ द꣡क्ष꣢मु꣣त꣡ क्रतु꣢꣯म् । व꣡ज्र꣢ꣳ शिशाति धि꣣ष꣢णा꣣ व꣡रे꣢ण्यम् ॥१६४५॥
</details>
<details><summary>विस्वर-मूलम् (VC)</summary>

तव त्यदिन्द्रियं बृहत्तव दक्षमुत क्रतुम् । वज्रꣳ शिशाति धिषणा वरेण्यम् ॥१६४५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/11-2_1646_tava_dyaurindra.md">
<details open><summary><h2>11-2_1646 तव द्यौरिन्द्र ...{Loading}...</h2></summary>

त꣢व꣣ द्यौ꣡रि꣢न्द्र꣣ पौ꣡ꣳस्यं꣢ पृथि꣣वी꣡ व꣢र्धति꣣ श्र꣡वः꣢। त्वा꣢꣫मापः꣣ प꣡र्व꣢तासश्च हिन्विरे ॥ 11-2:1646 ॥

<details><summary>विस्वर-मूलम् (VC)</summary>

तव द्यौरिन्द्र पौꣳस्यं पृथिवी वर्धति श्रवः । त्वामापः पर्वतासश्च हिन्विरे ॥१६४६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/11-3_1647_tvAM_viShNurbRhanxayo.md">
<details open><summary><h2>11-3_1647 त्वां विष्णुर्बृहन्क्षयो ...{Loading}...</h2></summary>

त्वां꣡ विष्णु꣢꣯र्बृ꣣ह꣡न्क्षयो꣢꣯ मि꣣त्रो꣡ गृ꣢णाति꣣ व꣡रु꣢णः। त्वा꣡ꣳ शर्धो꣢꣯ मद꣣त्य꣢नु꣣ मा꣡रु꣢तम् ॥ 11-3:1647 ॥ ॥11 (ठी)॥

<details><summary>मूलम् (VC)</summary>

त्वां꣡ विष्णु꣢꣯र्बृ꣣ह꣡न्क्षयो꣢꣯ मि꣣त्रो꣡ गृ꣢णाति꣣ व꣡रु꣢णः । त्वा꣡ꣳ शर्धो꣢꣯ मद꣣त्य꣢नु꣣ मा꣡रु꣢तम् ॥१६४७॥
</details>
<details><summary>विस्वर-मूलम् (VC)</summary>

त्वां विष्णुर्बृहन्क्षयो मित्रो गृणाति वरुणः । त्वाꣳ शर्धो मदत्यनु मारुतम् ॥१६४७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/12-1_1648_namaste_agna.md">
<details open><summary><h2>12-1_1648 नमस्ते अग्न ...{Loading}...</h2></summary>

न꣡म꣢स्ते अग्न꣣ ओ꣡ज꣢से गृ꣣ण꣡न्ति꣢ देव कृ꣣ष्ट꣡यः꣢। अ꣡मै꣢र꣣मि꣡त्र꣢मर्दय ॥ 12-1:1648 ॥

<details><summary>विस्वर-मूलम् (VC)</summary>

नमस्ते अग्न ओजसे गृणन्ति देव कृष्टयः । अमैरमित्रमर्दय ॥१६४८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/12-2_1649_kuvitsu_no.md">
<details open><summary><h2>12-2_1649 कुवित्सु नो ...{Loading}...</h2></summary>

कु꣣वि꣢꣫त्सु नो꣣ ग꣡वि꣢ष्ट꣣ये꣡ऽग्ने꣢ सं꣣वे꣡षि꣢षो र꣣यि꣢म्। उ꣡रु꣢कृदु꣣रु꣡ ण꣢स्कृधि ॥ 12-2:1649 ॥

<details><summary>विस्वर-मूलम् (VC)</summary>

कुवित्सु नो गविष्टयेऽग्ने संवेषिषो रयिम् । उरुकृदुरु णस्कृधि ॥१६४९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/12-3_1650_mA_no.md">
<details open><summary><h2>12-3_1650 मा नो ...{Loading}...</h2></summary>

मा꣡ नो꣢ अग्ने महाध꣣ने꣡ परा꣢꣯ वर्ग्भार꣣भृ꣡द्य꣢था। सं꣣व꣢र्ग꣣ꣳ स꣢ꣳ र꣣यिं꣡ ज꣢य ॥ 12-3:1650 ॥ ॥12 (प)॥ [धा. 15 । उ 1 । स्व. 1।]

<details><summary>मूलम् (VC)</summary>

मा꣡ नो꣢ अग्ने महाध꣣ने꣡ परा꣢꣯ वर्ग्भार꣣भृ꣡द्य꣢था । सं꣣व꣢र्ग꣣ꣳ स꣢ꣳ र꣣यिं꣡ ज꣢य ॥१६५०॥
</details>
<details><summary>विस्वर-मूलम् (VC)</summary>

मा नो अग्ने महाधने परा वर्ग्भारभृद्यथा । संवर्गꣳ सꣳ रयिं जय ॥१६५०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/13-1_1651_samasya_manyave.md">
<details open><summary><h2>13-1_1651 समस्य मन्यवे ...{Loading}...</h2></summary>

स꣡म꣢स्य म꣣न्य꣢वे꣣ वि꣢शो꣣ वि꣡श्वा꣢ नमन्त कृ꣣ष्ट꣡यः꣢। स꣣मुद्रा꣡ये꣢व꣣ सि꣡न्ध꣢वः ॥ 13-1:1651 ॥

<details><summary>विस्वर-मूलम् (VC)</summary>

समस्य मन्यवे विशो विश्वा नमन्त कृष्टयः । समुद्रायेव सिन्धवः ॥१६५१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/13-2_1652_vi_chidvRtrasya.md">
<details open><summary><h2>13-2_1652 वि चिद्वृत्रस्य ...{Loading}...</h2></summary>

वि꣡ चि꣢द्वृ꣣त्र꣢स्य꣣ दो꣡ध꣢तः꣣ शि꣡रो꣢ बिभेद वृ꣣ष्णि꣡ना꣢। व꣡ज्रे꣢ण श꣣त꣡प꣢र्वणा ॥ 13-2:1652 ॥

<details><summary>विस्वर-मूलम् (VC)</summary>

वि चिद्वृत्रस्य दोधतः शिरो बिभेद वृष्णिना । वज्रेण शतपर्वणा ॥१६५२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/13-3_1653_ojastadasya_titviSha.md">
<details open><summary><h2>13-3_1653 ओजस्तदस्य तित्विष ...{Loading}...</h2></summary>

ओ꣢ज꣣स्त꣡द꣢स्य तित्विष उ꣣भे꣢꣫ यत्स꣣म꣡व꣢र्त्तयत्। इ꣢न्द्र꣣श्च꣡र्मे꣢व꣣ रो꣡द꣢सी ॥ 13-3:1653 ॥ ॥13 (तौ)॥ [धा. 14 । उ 1 । स्व. नास्ति ।]

<details><summary>मूलम् (VC)</summary>

ओ꣢ज꣣स्त꣡द꣢स्य तित्विष उ꣣भे꣢꣫ यत्स꣣म꣡व꣢र्तयत् । इ꣢न्द्र꣣श्च꣡र्मे꣢व꣣ रो꣡द꣢सी ॥१६५३॥
</details>
<details><summary>विस्वर-मूलम् (VC)</summary>

ओजस्तदस्य तित्विष उभे यत्समवर्तयत् । इन्द्रश्चर्मेव रोदसी ॥१६५३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/14-1_1654_sumanmA_vasvI.md">
<details open><summary><h2>14-1_1654 सुमन्मा वस्वी ...{Loading}...</h2></summary>

सु꣣म꣢न्मा꣣ व꣢स्वी꣣ र꣡न्ती꣢ सू꣣न꣡री꣢ ॥ 14-1:1654 ॥

<details><summary>विस्वर-मूलम् (VC)</summary>

सुमन्मा वस्वी रन्ती सूनरी ॥१६५४
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/14-2_1655_sarUpa_vRShannA.md">
<details open><summary><h2>14-2_1655 सरूप वृषन्ना ...{Loading}...</h2></summary>

स꣡रू꣢प वृष꣣न्ना꣡ ग꣢ही꣣मौ꣢ भ꣣द्रौ꣡ धुर्या꣢꣯व꣣भि꣢। ता꣢वि꣣मा꣡ उप꣢꣯ सर्पतः ॥ 14-2:1655 ॥

<details><summary>विस्वर-मूलम् (VC)</summary>

सरूप वृषन्ना गहीमौ भद्रौ धुर्यावभि । ताविमा उप सर्पतः ॥१६५५
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/8/1/14-3_1656_nIva_shIrShANi.md">
<details open><summary><h2>14-3_1656 नीव शीर्षाणि ...{Loading}...</h2></summary>

नी꣢꣯व शी꣣र्षा꣡णि꣢ मृढ्वं꣣ म꣢ध्य꣣ आ꣡प꣢स्य तिष्ठति। शृ꣡ङ्गे꣢भिर्द꣣श꣡भि꣢र्दि꣣श꣢न् ॥ 14-3:1656 ॥ ॥14 (यि)॥

<details><summary>मूलम् (VC)</summary>

नी꣢꣯व शी꣣र्षा꣡णि꣢ मृढ्वं꣣ म꣢ध्य꣣ आ꣡प꣢स्य तिष्ठति । शृ꣡ङ्गे꣢भिर्द꣣श꣡भि꣢र्दि꣣श꣢न् ॥१६५६
</details>
<details><summary>विस्वर-मूलम् (VC)</summary>

नीव शीर्षाणि मृढ्वं मध्य आपस्य तिष्ठति । शृङ्गेभिर्दशभिर्दिशन् ॥१६५६
</details>
</details>
</div>
