+++
title = "१ (७७५-८२९)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/01-1_0775_pavasva_vAcho.md">
<details open><summary><h2>01-1_0775 पवस्व वाचो ...{Loading}...</h2></summary>

प꣡व꣢स्व वा꣣चो꣡ अ꣢ग्रि꣣यः꣡ सोम꣢꣯ चि꣣त्रा꣡भि꣢रू꣣ति꣡भिः꣢। अ꣣भि꣡ विश्वा꣢꣯नि꣣ का꣡व्या꣢ ॥ 01-1:0775 ॥

<details><summary>विस्वर-मूलम् (VC)</summary>

पवस्व वाचो अग्रियः सोम चित्राभिरूतिभिः । अभि विश्वानि काव्या ॥७७५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/01-2_0776_tvaMsamudriyA_apo-griyo.md">
<details open><summary><h2>01-2_0776 त्वंसमुद्रिया अपोऽग्रियो ...{Loading}...</h2></summary>

त्व꣡ꣳस꣢मु꣣द्रि꣡या꣢ अ꣣पो꣢ऽग्रि꣣यो꣡ वाच꣢꣯ ई꣣र꣡य꣢न्। प꣡व꣢स्व विश्वचर्षणे ॥ 01-2:0776 ॥

<details><summary>विस्वर-मूलम् (VC)</summary>

त्वꣳ समुद्रिया अपोऽग्रियो वाच ईरयन् । पवस्व विश्वचर्षणे ॥७७६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/01-3_0777_tubhyemA_bhuvanA.md">
<details open><summary><h2>01-3_0777 तुभ्येमा भुवना ...{Loading}...</h2></summary>

तु꣢भ्ये꣣मा꣡ भुव꣢꣯ना कवे महि꣣म्ने꣡ सो꣢म तस्थिरे। तु꣡भ्यं꣢ धावन्ति धे꣣न꣡वः꣢ ॥ 01-3:0777 ॥ ॥1 (यी)॥

<details><summary>मूलम् (VC)</summary>

तु꣢भ्ये꣣मा꣡ भुव꣢꣯ना कवे महि꣣म्ने꣡ सो꣢म तस्थिरे । तु꣡भ्यं꣢ धावन्ति धे꣣न꣡वः꣢ ॥७७७॥
</details>
<details><summary>विस्वर-मूलम् (VC)</summary>

तुभ्येमा भुवना कवे महिम्ने सोम तस्थिरे । तुभ्यं धावन्ति धेनवः ॥७७७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/02-1_0778_pavasvendo_vRShA.md">
<details open><summary><h2>02-1_0778 पवस्वेन्दो वृषा ...{Loading}...</h2></summary>

प꣡व꣢स्वेन्दो꣣ वृ꣡षा꣢ सु꣣तः꣢ कृ꣣धी꣡ नो꣢ य꣣श꣢सो꣣ ज꣡ने꣢। वि꣢श्वा꣣ अ꣢प꣣ द्वि꣡षो꣢ जहि ॥ 02-1:0778 ॥

<details><summary>विस्वर-मूलम् (VC)</summary>

पवस्वेन्दो वृषा सुतः कृधी नो यशसो जने । विश्वा अप द्विषो जहि ॥७७८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/02-2_0779_yasya_te.md">
<details open><summary><h2>02-2_0779 यस्य ते ...{Loading}...</h2></summary>

य꣡स्य꣢ ते स꣣ख्ये꣢ व꣣य꣡ꣳसा꣢स꣣ह्या꣡म꣢ पृतन्य꣣तः꣢। त꣡वे꣢न्दो द्यु꣣म्न꣡ उ꣢त्त꣣मे꣢ ॥ 02-2:0779 ॥

<details><summary>विस्वर-मूलम् (VC)</summary>

यस्य ते सख्ये वयꣳ सासह्याम पृतन्यतः । तवेन्दो द्युम्न उत्तमे ॥७७९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/02-3_0780_yA_te.md">
<details open><summary><h2>02-3_0780 या ते ...{Loading}...</h2></summary>

या꣡ ते꣢ भी꣣मा꣡न्यायु꣢꣯धा ति꣣ग्मा꣢नि꣣ स꣢न्ति꣣ धू꣡र्व꣢णे। र꣡क्षा꣢ समस्य नो नि꣣दः꣢ ॥ 02-3:0780 ॥ ॥2(ह)॥

<details><summary>मूलम् (VC)</summary>

या꣡ ते꣢ भी꣣मा꣡न्यायु꣢꣯धा ति꣣ग्मा꣢नि꣣ स꣢न्ति꣣ धू꣡र्व꣢णे । र꣡क्षा꣢ समस्य नो नि꣣दः꣢ ॥७८०॥
</details>
<details><summary>विस्वर-मूलम् (VC)</summary>

या ते भीमान्यायुधा तिग्मानि सन्ति धूर्वणे । रक्षा समस्य नो निदः ॥७८०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/03-1_0781_vRShA_soma.md">
<details open><summary><h2>03-1_0781 वृषा सोम ...{Loading}...</h2></summary>

वृ꣡षा꣢ सोम द्यु꣣मा꣡ꣳअ꣢सि꣣ वृ꣡षा꣢ देव꣣ वृ꣡ष꣢व्रतः। वृ꣡षा꣢ ध꣡र्मा꣢णि दध्रिषे ॥ 03-1:0781 ॥

<details><summary>मूलम् (VC)</summary>

वृ꣡षा꣢ सोम द्यु꣣मा꣡ꣳ अ꣢सि꣣ वृ꣡षा꣢ देव꣣ वृ꣡ष꣢व्रतः । वृ꣢षा꣣ ध꣡र्मा꣣णि दध्रिषे ॥७८१॥
</details>
<details><summary>विस्वर-मूलम् (VC)</summary>

वृषा सोम द्युमाꣳ असि वृषा देव वृषव्रतः । वृषा धर्माणि दध्रिषे ॥७८१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/03-2_0782_vRShNaste_vRShNyaMshavo.md">
<details open><summary><h2>03-2_0782 वृष्णस्ते वृष्ण्यंशवो ...{Loading}...</h2></summary>

वृ꣡ष्ण꣢स्ते꣣ वृ꣢ष्ण्य꣣ꣳश꣢वो꣣ वृ꣢षा꣣ व꣢नं꣣ वृ꣡षा꣢ सु꣣तः꣢। स꣡ त्वं वृ꣢꣯ष꣣न्वृ꣡षेद꣢꣯सि ॥ 03-2:0782 ॥

<details><summary>विस्वर-मूलम् (VC)</summary>

वृष्णस्ते वृष्ण्यꣳ शवो वृषा वनं वृषा सुतः । स त्वं वृषन्वृषेदसि ॥७८२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/03-3_0783_ashvo_na.md">
<details open><summary><h2>03-3_0783 अश्वो न ...{Loading}...</h2></summary>

अ꣢श्वो꣣ न꣡ च꣢क्रदो꣣ वृ꣢षा꣣ सं꣡ गा इ꣢꣯न्दो꣣ समर्व꣢꣯तः। वि꣡ नो꣢ रा꣣ये꣡ दुरो꣢꣯ वृधि ॥ 03-3:0783 ॥ ॥3 (लु)॥

<details><summary>मूलम् (VC)</summary>

अ꣢श्वो꣣ न꣡ च꣢क्रदो꣣ वृ꣢षा꣣ सं꣡ गा इ꣢꣯न्दो꣣ स꣡मर्व꣢꣯तः । वि꣡ नो꣢ रा꣣ये꣡ दुरो꣢꣯ वृधि ॥७८३॥
</details>
<details><summary>विस्वर-मूलम् (VC)</summary>

अश्वो न चक्रदो वृषा सं गा इन्दो समर्वतः । वि नो राये दुरो वृधि ॥७८३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/04-1_0784_vRShA_hyasi.md">
<details open><summary><h2>04-1_0784 वृषा ह्यसि ...{Loading}...</h2></summary>

वृ꣢षा꣣ ह्य꣡सि꣢ भा꣣नु꣡ना꣢ द्यु꣣म꣡न्तं꣢ त्वा हवामहे। प꣡व꣢मान स्व꣣र्दृ꣡श꣢म् ॥ 04-1:0784 ॥

<details><summary>विस्वर-मूलम् (VC)</summary>

वृषा ह्यसि भानुना द्युमन्तं त्वा हवामहे । पवमान स्वर्दृशम् ॥७८४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/04-2_0785_yadadbhiH_pariShishichyase.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/04-3_0786_A_pavasva.md">
<details open><summary><h2>04-3_0786 आ पवस्व ...{Loading}...</h2></summary>

आ꣡ प꣢वस्व सु꣣वी꣢र्यं꣣ म꣡न्द꣢मानः स्वायुध। इ꣣हो꣡ ष्वि꣢न्द꣣वा꣡ ग꣢हि ॥ 04-3:0786 ॥ ॥4 (यौ)॥

<details><summary>मूलम् (VC)</summary>

आ꣡ प꣢वस्व सु꣣वी꣢र्यं꣣ म꣡न्द꣢मानः स्वायुध । इ꣣हो꣡ ष्वि꣢न्द꣣वा꣡ ग꣢हि ॥७८६॥
</details>
<details><summary>विस्वर-मूलम् (VC)</summary>

आ पवस्व सुवीर्यं मन्दमानः स्वायुध । इहो ष्विन्दवा गहि ॥७८६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/05-1_0787_pavamAnasya_te.md">
<details open><summary><h2>05-1_0787 पवमानस्य ते ...{Loading}...</h2></summary>

प꣡व꣢मानस्य ते व꣣यं꣢ प꣣वि꣡त्र꣢मभ्युन्द꣣तः꣢। स꣣खित्व꣡मा वृ꣢꣯णीमहे ॥ 05-1:0787 ॥

<details><summary>विस्वर-मूलम् (VC)</summary>

पवमानस्य ते वयं पवित्रमभ्युन्दतः । सखित्वमा वृणीमहे ॥७८७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/05-2_0788_ye_te.md">
<details open><summary><h2>05-2_0788 ये ते ...{Loading}...</h2></summary>

ये꣡ ते꣢ प꣣वि꣡त्र꣢मू꣣र्म꣡यो꣢ऽभि꣣क्ष꣡र꣢न्ति꣣ धा꣡र꣢या। ते꣡भि꣢र्नः सोम मृडय ॥ 05-2:0788 ॥

<details><summary>विस्वर-मूलम् (VC)</summary>

ये ते पवित्रमूर्मयोऽभिक्षरन्ति धारया । तेभिर्नः सोम मृडय ॥७८८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/05-3_0789_sa_naH.md">
<details open><summary><h2>05-3_0789 स नः ...{Loading}...</h2></summary>

स꣡ नः꣢ पुना꣣न꣡ आ भ꣢꣯र र꣣यिं꣢ वी꣣र꣡व꣢ती꣣मि꣡ष꣢म् । ई꣡शा꣢नः सोम वि꣣श्व꣡तः꣢ ॥ 05-3:0789 ॥ ॥5 (ला)॥

<details><summary>मूलम् (VC)</summary>

स꣡ नः꣢ पुना꣣न꣡ आ भ꣢꣯र र꣣यिं꣢ वी꣣र꣡व꣢ती꣣मि꣡ष꣢म् । ई꣡शा꣢नः सोम वि꣣श्व꣡तः꣢ ॥७८९॥
</details>
<details><summary>विस्वर-मूलम् (VC)</summary>

स नः पुनान आ भर रयिं वीरवतीमिषम् । ईशानः सोम विश्वतः ॥७८९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/06-1_0790_agniM_dUtam.md">
<details open><summary><h2>06-1_0790 अग्निं दूतम् ...{Loading}...</h2></summary>

अ꣣ग्निं꣢ दू꣣तं꣡ वृ꣢णीमहे꣣ हो꣡ता꣢रं वि꣣श्व꣡वे꣢दसम्। अ꣣स्य꣢ य꣣ज्ञ꣡स्य꣢ सु꣣क्र꣡तु꣢म् ॥ 06-1:0790 ॥

<details><summary>विस्वर-मूलम् (VC)</summary>

अग्निं दूतं वृणीमहे होतारं विश्ववेदसम् । अस्य यज्ञस्य सुक्रतुम् ॥७९०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/06-2_0791_agnimagniMhavImabhiH_sadA.md">
<details open><summary><h2>06-2_0791 अग्निमग्निंहवीमभिः सदा ...{Loading}...</h2></summary>

अ꣣ग्नि꣡म꣢ग्नि꣣ꣳह꣡वी꣢मभिः꣣ स꣣दा꣡ हवन्त वि꣣श्प꣡ति꣢म्। ह꣣व्यवा꣡हं꣢ पुरुप्रि꣣य꣢म् ॥ 06-2:0791 ॥

<details><summary>मूलम् (VC)</summary>

अ꣣ग्नि꣡म꣢ग्नि꣣ꣳ ह꣡वी꣢मभिः꣣ स꣡दा꣢ हवन्त वि꣣श्प꣡ति꣢म् । ह꣣व्यवा꣡हं꣢ पुरुप्रि꣣य꣢म् ॥७९१॥
</details>
<details><summary>विस्वर-मूलम् (VC)</summary>

अग्निमग्निꣳ हवीमभिः सदा हवन्त विश्पतिम् । हव्यवाहं पुरुप्रियम् ॥७९१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/06-3_0792_agne_devAm.md">
<details open><summary><h2>06-3_0792 अग्ने देवाम् ...{Loading}...</h2></summary>

अ꣡ग्ने꣢ दे꣣वा꣢ꣳ इ꣣हा꣡ व꣢ह जज्ञा꣣नो꣢ वृ꣣क्त꣡ब꣢र्हिषे। अ꣢सि꣣ हो꣡ता꣢ न꣣ ई꣡ड्यः꣢ ॥ 06-3:0792 ॥ ॥6 (यौ)॥

<details><summary>मूलम् (VC)</summary>

अ꣡ग्ने꣢ दे꣣वा꣢ꣳ इ꣣हा꣡ व꣢ह जज्ञा꣣नो꣢ वृ꣣क्त꣡ब꣢र्हिषे । अ꣢सि꣣ हो꣡ता꣢ न꣣ ई꣡ड्यः꣢ ॥७९२॥
</details>
<details><summary>विस्वर-मूलम् (VC)</summary>

अग्ने देवाꣳ इहा वह जज्ञानो वृक्तबर्हिषे । असि होता न ईड्यः ॥७९२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/07-1_0793_mitraM_vayam.md">
<details open><summary><h2>07-1_0793 मित्रं वयम् ...{Loading}...</h2></summary>

मि꣣त्रं꣢ व꣣य꣡ꣳ ह꣢वामहे꣣ व꣡रु꣢ण꣣ꣳ सो꣡म꣢पीतये। या꣢ जा꣣ता꣢ पू꣣त꣡द꣢क्षसा॥ 07-1:0793 ॥

<details><summary>विस्वर-मूलम् (VC)</summary>

मित्रं वयꣳ हवामहे वरुणꣳ सोमपीतये । या जाता पूतदक्षसा ॥७९३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/07-2_0794_Rtena_yAvRtAvRdhAvRtasya.md">
<details open><summary><h2>07-2_0794 ऋतेन यावृतावृधावृतस्य ...{Loading}...</h2></summary>

ऋ꣣ते꣢न꣣ या꣡वृ꣢ता꣣वृ꣡धा꣢वृ꣣त꣢स्य꣣ ज्यो꣡ति꣢ष꣣स्प꣡ती꣢। ता꣢ मि꣣त्रा꣡वरु꣢꣯णा हुवे ॥ 07-2:0794 ॥

<details><summary>विस्वर-मूलम् (VC)</summary>

ऋतेन यावृतावृधावृतस्य ज्योतिषस्पती । ता मित्रावरुणा हुवे ॥७९४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/07-3_0795_varuNaH_prAvitA.md">
<details open><summary><h2>07-3_0795 वरुणः प्राविता ...{Loading}...</h2></summary>

व꣡रु꣢णः प्रावि꣣ता꣡ भु꣢वन्मि꣣त्रो꣡ विश्वा꣢꣯भिरू꣣ति꣡भिः꣢। क꣡र꣢तां नः सु꣣रा꣡ध꣢सः ॥ 07-3:0795 ॥ ॥7 (वा)॥

<details><summary>मूलम् (VC)</summary>

व꣡रु꣢णः प्रावि꣣ता꣡ भु꣢वन्मि꣣त्रो꣡ विश्वा꣢꣯भिरू꣣ति꣡भिः꣢ । क꣡र꣢तां नः सु꣣रा꣡ध꣢सः ॥७९५॥
</details>
<details><summary>विस्वर-मूलम् (VC)</summary>

वरुणः प्राविता भुवन्मित्रो विश्वाभिरूतिभिः । करतां नः सुराधसः ॥७९५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/08-1_0796_indramidgAthino_bRhadindramarkebhirarkiNaH.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/08-2_0797_indra_iddharyoH.md">
<details open><summary><h2>08-2_0797 इन्द्र इद्धर्योः ...{Loading}...</h2></summary>

इ꣢न्द्र꣣ इ꣢꣫द्धर्योः꣣ स꣢चा꣣ स꣡म्मि꣢श्ल꣣ आ꣡ व꣢चो꣣यु꣡जा꣢। इ꣡न्द्रो꣢ व꣣ज्री꣡ हि꣢र꣣ण्य꣡यः꣢ ॥ 08-2:0797 ॥

<details><summary>मूलम् (VC)</summary>

इ꣢न्द्र꣣ इ꣢꣯द्धर्योः꣣ स꣢चा꣣ स꣡म्मि꣢श्ल꣣ आ꣡ व꣢चो꣣यु꣡जा꣢ । इ꣡न्द्रो꣢ व꣣ज्री꣡ हि꣢र꣣ण्य꣡यः꣢ ॥७९७॥
</details>
<details><summary>विस्वर-मूलम् (VC)</summary>

इन्द्र इद्धर्योः सचा सम्मिश्ल आ वचोयुजा । इन्द्रो वज्री हिरण्ययः ॥७९७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/08-3_0798_indra_vAjeShu.md">
<details open><summary><h2>08-3_0798 इन्द्र वाजेषु ...{Loading}...</h2></summary>

इ꣢न्द्र꣣ वा꣡जे꣢षु नोऽव स꣣ह꣡स्र꣢प्रधनेषु च। उ꣣ग्र꣢ उ꣣ग्रा꣡भि꣢रू꣣ति꣡भिः꣢ ॥ 08-3:0798 ॥

<details><summary>विस्वर-मूलम् (VC)</summary>

इन्द्र वाजेषु नोऽव सहस्रप्रधनेषु च । उग्र उग्राभिरूतिभिः ॥७९८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/08-4_0799_indro_dIrghAya.md">
<details open><summary><h2>08-4_0799 इन्द्रो दीर्घाय ...{Loading}...</h2></summary>

इ꣡न्द्रो꣢ दी꣣र्घा꣢य꣣ च꣡क्ष꣢स꣣ आ꣡ सूर्य꣢꣯ꣳरोहयद्दि꣣वि꣢। वि꣢꣫ गोभि꣣र꣡द्रि꣢मैरयत् ॥ 08-4:0799 ॥ ॥8 (खा)॥

<details><summary>मूलम् (VC)</summary>

इ꣡न्द्रो꣢ दी꣣र्घा꣢य꣣ च꣡क्ष꣢स꣣ आ꣡ सूर्य꣢꣯ꣳ रोहयद्दि꣣वि꣢ । वि꣢꣫ गोभि꣣र꣡द्रि꣢मैरयत् ॥७९९॥
</details>
<details><summary>विस्वर-मूलम् (VC)</summary>

इन्द्रो दीर्घाय चक्षस आ सूर्यꣳ रोहयद्दिवि । वि गोभिरद्रिमैरयत् ॥७९९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/09-1_0800_indre_agnA.md">
<details open><summary><h2>09-1_0800 इन्द्रे अग्ना ...{Loading}...</h2></summary>

इ꣡न्द्रे꣢ अ꣣ग्ना꣡ नमो꣢꣯ बृ꣣ह꣡त्सु꣢वृ꣣क्ति꣡मेर꣢꣯यामहे। धि꣣या꣡ धेना꣢꣯ अव꣣स्य꣡वः꣢ ॥ 09-1:0800 ॥

<details><summary>विस्वर-मूलम् (VC)</summary>

इन्द्रे अग्ना नमो बृहत्सुवृक्तिमेरयामहे । धिया धेना अवस्यवः ॥८००॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/09-2_0801_tA_hi.md">
<details open><summary><h2>09-2_0801 ता हि ...{Loading}...</h2></summary>

ता꣡ हि शश्व꣢꣯न्त꣣ ई꣡ड꣢त इ꣣त्था꣡ विप्रा꣢꣯स ऊ꣣त꣡ये꣢। स꣣बा꣢धो꣣ वा꣡ज꣢सातये ॥ 09-2:0801 ॥

<details><summary>विस्वर-मूलम् (VC)</summary>

ता हि शश्वन्त ईडत इत्था विप्रास ऊतये । सबाधो वाजसातये ॥८०१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/09-3_0802_tA_vAm.md">
<details open><summary><h2>09-3_0802 ता वाम् ...{Loading}...</h2></summary>

ता꣡ वां꣢ गी꣣र्भि꣡र्वि꣢प꣣न्यु꣢वः꣣ प्र꣡य꣢स्वन्तो हवामहे। मे꣣ध꣡सा꣢ता सनि꣣ष्य꣡वः꣢ ॥ 09-3:0802 ॥ ॥9 (हु)॥

<details><summary>मूलम् (VC)</summary>

ता꣡ वां꣢ गी꣣र्भि꣡र्वि꣢प꣣न्यु꣢वः꣣ प्र꣡य꣢स्वन्तो हवामहे । मे꣣ध꣡सा꣢ता सनि꣣ष्य꣡वः꣢ ॥८०२॥
</details>
<details><summary>विस्वर-मूलम् (VC)</summary>

ता वां गीर्भिर्विपन्युवः प्रयस्वन्तो हवामहे । मेधसाता सनिष्यवः ॥८०२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/10-1_0803_vRShA_pavasva.md">
<details open><summary><h2>10-1_0803 वृषा पवस्व ...{Loading}...</h2></summary>

वृ꣡षा꣢ पवस्व꣣ धा꣡र꣢या म꣣रु꣡त्व꣢ते च मत्स꣣रः꣢। वि꣢श्वा꣣ द꣡धा꣢न꣣ ओ꣡ज꣢सा ॥ 10-1:0803 ॥

<details><summary>विस्वर-मूलम् (VC)</summary>

वृषा पवस्व धारया मरुत्वते च मत्सरः । विश्वा दधान ओजसा ॥८०३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/10-2_0804_taM_tvA.md">
<details open><summary><h2>10-2_0804 तं त्वा ...{Loading}...</h2></summary>

तं꣡ त्वा꣢ ध꣣र्त्ता꣡र꣢मो꣣ण्योः꣢3 प꣡व꣢मान स्व꣣र्दृ꣡श꣢म्। हि꣣न्वे꣡ वाजे꣢꣯षु वा꣣जि꣡न꣢म् ॥ 10-2:0804 ॥

<details><summary>मूलम् (VC)</summary>

तं꣡ त्वा꣢ ध꣣र्त्ता꣡र꣢मो꣣ण्यो꣢३: प꣡व꣢मान स्व꣣र्दृ꣡श꣢म् । हि꣣न्वे꣡ वाजे꣢꣯षु वा꣣जि꣡न꣢म् ॥८०४॥
</details>
<details><summary>विस्वर-मूलम् (VC)</summary>

तं त्वा धर्त्तारमोण्यो३: पवमान स्वर्दृशम् । हिन्वे वाजेषु वाजिनम् ॥८०४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/10-3_0805_ayA_chitto.md">
<details open><summary><h2>10-3_0805 अया चित्तो ...{Loading}...</h2></summary>

अ꣣या꣢ चि꣣त्तो꣢ वि꣣पा꣢꣫नया꣣ ह꣡रिः꣢ पवस्व꣣ धा꣡र꣢या। यु꣢जं꣣ वा꣡जे꣢षु चोदय ॥ 10-3:0805 ॥ ॥10 (ट)॥

<details><summary>मूलम् (VC)</summary>

अ꣣या꣢ चि꣣त्तो꣢ वि꣣पा꣢꣫नया꣣ ह꣡रिः꣢ पवस्व꣣ धा꣡र꣢या । यु꣢जं꣣ वा꣡जे꣢षु चोदय ॥८०५॥
</details>
<details><summary>विस्वर-मूलम् (VC)</summary>

अया चित्तो विपानया हरिः पवस्व धारया । युजं वाजेषु चोदय ॥८०५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/11-1_0806_vRShA_shoNo.md">
<details open><summary><h2>11-1_0806 वृषा शोणो ...{Loading}...</h2></summary>

वृ꣢षा꣣ शो꣡णो꣢ अभि꣣क꣡नि꣢क्रद꣣द्गा꣢ न꣣द꣡य꣢न्नेषि पृथि꣣वी꣢मु꣣त꣢ द्याम्। इ꣡न्द्र꣢स्येव व꣣ग्नु꣡रा शृ꣢꣯ण्व आ꣣जौ꣡ प्र꣢चो꣣द꣡य꣢न्नर्षसि꣣ वा꣢च꣣मे꣢माम् ॥ 11-1:0806 ॥

<details><summary>विस्वर-मूलम् (VC)</summary>

वृषा शोणो अभिकनिक्रदद्गा नदयन्नेषि पृथिवीमुत द्याम् । इन्द्रस्येव वग्नुरा शृण्व आजौ प्रचोदयन्नर्षसि वाचमेमाम् ॥८०६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/11-2_0807_rasAyyaH_payasA.md">
<details open><summary><h2>11-2_0807 रसाय्यः पयसा ...{Loading}...</h2></summary>

र꣣सा꣢य्यः꣣ प꣡य꣢सा꣣ पि꣡न्व꣢मान ई꣣र꣡य꣢न्नेषि꣣ म꣡धु꣢मन्तम꣣ꣳशु꣢म्। प꣡व꣢मान सन्त꣣नि꣡मे꣢षि कृ꣣ण्व꣡न्निन्द्रा꣢꣯य सोम परिषि꣣च्य꣡मा꣢नः ॥ 11-2:0807 ॥

<details><summary>विस्वर-मूलम् (VC)</summary>

रसाय्यः पयसा पिन्वमान ईरयन्नेषि मधुमन्तमꣳशुम् । पवमान सन्तनिमेषि कृण्वन्निन्द्राय सोम परिषिच्यमानः ॥८०७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/11-3_0808_evA_pavasva.md">
<details open><summary><h2>11-3_0808 एवा पवस्व ...{Loading}...</h2></summary>

ए꣣वा꣡ प꣢वस्व मदि꣣रो꣡ मदा꣢꣯योदग्रा꣣भ꣡स्य꣢ न꣣म꣡य꣢न्वध꣣स्नु꣢म्। प꣢रि꣣ व꣢र्णं꣣ भ꣡र꣢माणो꣣ रु꣡श꣢न्तं ग꣣व्यु꣡र्नो꣢ अर्ष꣣ प꣡रि꣢ सोम सि꣣क्तः꣢ ॥ 11-3:0808 ॥ ॥11 (रि)॥

<details><summary>मूलम् (VC)</summary>

ए꣣वा꣡ प꣢वस्व मदि꣣रो꣡ मदा꣢꣯योदग्रा꣣भ꣡स्य꣢ न꣣म꣡य꣢न्वध꣣स्नु꣢म् । प꣢रि꣣ व꣢र्णं꣣ भ꣡र꣢माणो꣣ रु꣡श꣢न्तं ग꣣व्यु꣡र्नो꣢ अर्ष꣣ प꣡रि꣢ सोम सि꣣क्तः꣢ ॥८०८॥
</details>
<details><summary>विस्वर-मूलम् (VC)</summary>

एवा पवस्व मदिरो मदायोदग्राभस्य नमयन्वधस्नुम् । परि वर्णं भरमाणो रुशन्तं गव्युर्नो अर्ष परि सोम सिक्तः ॥८०८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/12-1_0809_tvAmiddhi_havAmahe.md">
<details open><summary><h2>12-1_0809 त्वामिद्धि हवामहे ...{Loading}...</h2></summary>

त्वा꣡मिद्धि हवा꣢꣯महे सा꣣तौ꣡ वाज꣢꣯स्य का꣣र꣡वः꣢। त्वां꣢ वृ꣣त्रे꣡ष्वि꣢न्द्र꣣ स꣡त्प꣢तिं꣣ न꣢र꣣स्त्वां꣢꣫ काष्ठा꣣स्व꣡र्व꣢तः ॥ 12-1:0809 ॥

<details><summary>विस्वर-मूलम् (VC)</summary>

त्वामिद्धि हवामहे सातौ वाजस्य कारवः । त्वां वृत्रेष्विन्द्र सत्पतिं नरस्त्वां काष्ठास्वर्वतः ॥८०९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/12-2_0810_sa_tvam.md">
<details open><summary><h2>12-2_0810 स त्वम् ...{Loading}...</h2></summary>

स꣡ त्वं न꣢꣯श्चित्र वज्रहस्त धृष्णु꣣या꣢ म꣣ह꣡ स्त꣢वा꣣नो꣡ अ꣢द्रिवः। गा꣡मश्व꣢꣯ꣳर꣣꣬थ्य꣢꣯मिन्द्र꣣ सं꣡ कि꣢र स꣣त्रा꣢꣫ वाजं꣣ न꣢ जि꣣ग्यु꣡षे꣢ ॥ 12-2:0810 ॥ ॥12 (फु)॥ [धा. 10 । उ2 । स्व. 5 ।]

<details><summary>मूलम् (VC)</summary>

स꣡ त्वं न꣢꣯श्चित्र वज्रहस्त धृष्णु꣣या꣢ म꣣ह꣡ स्त꣢वा꣣नो꣡ अ꣢द्रिवः । गा꣡मश्व꣢꣯ꣳ र꣣꣬थ्य꣢꣯मिन्द्र꣣ सं꣡ कि꣢र स꣣त्रा꣢꣫ वाजं꣣ न꣢ जि꣣ग्यु꣡षे꣢ ॥८१०॥
</details>
<details><summary>विस्वर-मूलम् (VC)</summary>

स त्वं नश्चित्र वज्रहस्त धृष्णुया मह स्तवानो अद्रिवः । गामश्वꣳ रथ्यमिन्द्र सं किर सत्रा वाजं न जिग्युषे ॥८१०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/13-1_0811_abhi_pra.md">
<details open><summary><h2>13-1_0811 अभि प्र ...{Loading}...</h2></summary>

अ꣣भि꣡ प्र वः꣢꣯ सु꣣रा꣡ध꣢स꣣मि꣡न्द्र꣢मर्च꣣ य꣡था꣢ वि꣣दे꣢। यो꣡ ज꣢रि꣣तृ꣡भ्यो꣢ म꣣घ꣡वा꣢ पुरू꣣व꣡सुः꣢ स꣣ह꣡स्रे꣢णेव꣣ शि꣡क्ष꣢ति ॥ 13-1:0811 ॥

<details><summary>विस्वर-मूलम् (VC)</summary>

अभि प्र वः सुराधसमिन्द्रमर्च यथा विदे । यो जरितृभ्यो मघवा पुरूवसुः सहस्रेणेव शिक्षति ॥८११॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/13-2_0812_shatAnIkeva_pra.md">
<details open><summary><h2>13-2_0812 शतानीकेव प्र ...{Loading}...</h2></summary>

श꣣ता꣡नी꣢केव꣣ प्र꣡ जि꣢गाति धृष्णु꣣या꣡ हन्ति꣢꣯ वृ꣣त्रा꣡णि꣢ दा꣣शु꣡षे꣢। गि꣣रे꣡रि꣢व꣣ प्र꣡ रसा꣢꣯ अस्य पिन्विरे꣣ द꣡त्रा꣢णि पुरु꣣भो꣡ज꣢सः ॥ 13-2:0812 ॥ ॥13 (हि)॥ [धा. 16 । उ ना. । स्व. 3 ।]

<details><summary>मूलम् (VC)</summary>

श꣣ता꣡नी꣢केव꣣ प्र꣡ जि꣢गाति धृष्णु꣣या꣡ हन्ति꣢꣯ वृ꣣त्रा꣡णि꣢ दा꣣शु꣡षे꣢ । गि꣣रे꣡रि꣢व꣣ प्र꣡ रसा꣢꣯ अस्य पिन्विरे꣣ द꣡त्रा꣢णि पुरु꣣भो꣡ज꣢सः ॥८१२॥
</details>
<details><summary>विस्वर-मूलम् (VC)</summary>

शतानीकेव प्र जिगाति धृष्णुया हन्ति वृत्राणि दाशुषे । गिरेरिव प्र रसा अस्य पिन्विरे दत्राणि पुरुभोजसः ॥८१२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/14-1_0813_tvAmidA_hyo.md">
<details open><summary><h2>14-1_0813 त्वामिदा ह्यो ...{Loading}...</h2></summary>

त्वा꣢मि꣣दा꣡ ह्यो नरोऽपी꣢꣯प्यन्वज्रि꣣न्भू꣡र्ण꣢यः। स꣡ इ꣢न्द्र꣣ स्तो꣡म꣢वाहस इ꣣ह꣢ श्रु꣣ध्यु꣢प꣣ स्व꣡स꣢र꣣मा꣡ ग꣢हि ॥ 14-1:0813 ॥

<details><summary>विस्वर-मूलम् (VC)</summary>

त्वामिदा ह्यो नरोऽपीप्यन्वज्रिन्भूर्णयः । स इन्द्र स्तोमवाहस इह श्रुध्युप स्वसरमा गहि ॥८१३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/14-1_0814_matsvA_sushiprinharivastamImahe.md">
<details open><summary><h2>14-1_0814 मत्स्वा सुशिप्रिन्हरिवस्तमीमहे ...{Loading}...</h2></summary>

म꣡त्स्वा꣢ सुशिप्रिन्हरिव꣣स्त꣡मी꣢महे꣣ त्व꣡या꣢ भूषन्ति वे꣣ध꣡सः꣢। त꣢व꣣ श्र꣡वा꣢ꣳस्युप꣣मा꣡न्यु꣢क्थ्य सु꣣ते꣡ष्वि꣢न्द्र गिर्वणः ॥ 14-1:0814 ॥ ॥14 (ल)॥

<details><summary>मूलम् (VC)</summary>

म꣡त्स्वा꣢ सुशिप्रिन्हरिव꣣स्त꣡मी꣢महे꣣ त्व꣡या꣢ भूषन्ति वे꣣ध꣡सः꣢ । त꣢व꣣ श्र꣡वा꣢ꣳस्युप꣣मा꣡न्यु꣢क्थ्य सु꣣ते꣡ष्वि꣢न्द्र गिर्वणः ॥८१४॥
</details>
<details><summary>विस्वर-मूलम् (VC)</summary>

मत्स्वा सुशिप्रिन्हरिवस्तमीमहे त्वया भूषन्ति वेधसः । तव श्रवाꣳस्युपमान्युक्थ्य सुतेष्विन्द्र गिर्वणः ॥८१४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/15-1_0815_yaste_mado.md">
<details open><summary><h2>15-1_0815 यस्ते मदो ...{Loading}...</h2></summary>

य꣢स्ते꣣ म꣢दो꣣ व꣡रे꣢ण्य꣣स्ते꣡ना꣢ पव꣣स्वा꣡न्ध꣢सा। दे꣣वावी꣡र꣢घशꣳस꣣हा꣢ ॥ 15-1:0815 ॥

<details><summary>विस्वर-मूलम् (VC)</summary>

यस्ते मदो वरेण्यस्तेना पवस्वान्धसा । देवावीरघशꣳसहा ॥८१५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/15-2_0816_jaghnirvRtramamitriyaMsasnirvAjaM_divedive.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/15-3_0817_sammishlo_aruSho.md">
<details open><summary><h2>15-3_0817 सम्मिश्लो अरुषो ...{Loading}...</h2></summary>

स꣡म्मि꣢श्लो अरु꣣षो꣡ भु꣢वः सूप꣣स्था꣢भि꣣र्न꣢ धे꣣नु꣡भिः꣢ । सी꣡दं꣢ च्छ्ये꣣नो꣢꣫ न यो꣣निमा꣢ ॥ 15-3:0817 ॥ ॥15 (चौ)॥ [धा. 12 । उ 1 । स्व. नास्ति ।]

<details><summary>मूलम् (VC)</summary>

स꣡म्मि꣢श्लो अरु꣣षो꣡ भु꣢वः सूप꣣स्था꣡भि꣣र्न꣢ धे꣣नु꣡भिः꣢ । सी꣡द꣢ञ्छ्ये꣣नो꣢꣫ न यो꣣निमा꣢ ॥८१७॥
</details>
<details><summary>विस्वर-मूलम् (VC)</summary>

सम्मिश्लो अरुषो भुवः सूपस्थाभिर्न धेनुभिः । सीदञ्छ्येनो न योनिमा ॥८१७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/16-1_0818_ayam_pUShA.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/16-2_0819_samu_priyA.md">
<details open><summary><h2>16-2_0819 समु प्रिया ...{Loading}...</h2></summary>

स꣡मु꣢ प्रि꣣या꣡ अ꣢नूषत꣣ गा꣢वो꣣ म꣡दा꣢य꣣ घृ꣡ष्व꣢यः। सो꣡मा꣢सः कृण्वते प꣣थः꣡ पव꣢꣯मानास꣣ इ꣡न्द꣢वः ॥ 16-2:0819 ॥

<details><summary>विस्वर-मूलम् (VC)</summary>

समु प्रिया अनूषत गावो मदाय घृष्वयः । सोमासः कृण्वते पथः पवमानास इन्दवः ॥८१९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/16-3_0820_ya_ojiShThastamA.md">
<details open><summary><h2>16-3_0820 य ओजिष्ठस्तमा ...{Loading}...</h2></summary>

य꣡ ओजि꣢꣯ष्ठ꣣स्त꣡मा भ꣢꣯र꣣ प꣡व꣢मान श्र꣣वा꣡य्य꣢म्। यः꣡ पञ्च꣢꣯ चर्ष꣣णी꣢र꣣भि꣢ र꣣यिं꣢꣫ येन꣣ व꣡ना꣢महे ॥ 16-3:0820 ॥ ॥16 (फु)॥ [धा. 19 । उ 2 । स्व. 5 ।]

<details><summary>मूलम् (VC)</summary>

य꣡ ओजि꣢꣯ष्ठ꣣स्त꣡मा भ꣢꣯र꣣ प꣡व꣢मान श्र꣣वा꣡य्य꣢म् । यः꣡ पञ्च꣢꣯ चर्ष꣣णी꣢र꣣भि꣢ र꣣यिं꣢꣫ येन꣣ व꣡ना꣢महे ॥८२०॥
</details>
<details><summary>विस्वर-मूलम् (VC)</summary>

य ओजिष्ठस्तमा भर पवमान श्रवाय्यम् । यः पञ्च चर्षणीरभि रयिं येन वनामहे ॥८२०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/17-1_0821_vRShA_matInAm.md">
<details open><summary><h2>17-1_0821 वृषा मतीनाम् ...{Loading}...</h2></summary>

वृ꣡षा꣢ मती꣣नां꣡ प꣢वते विचक्ष꣣णः꣢꣫ सोमो꣣ अह्नां प्रतरी꣣तो꣡षसां꣢꣯ दि꣣वः꣢। प्रा꣣णा꣡ सिन्धू꣢꣯नां क꣣ल꣡शा꣢ꣳ अचिक्रद꣣दि꣡न्द्र꣢स्य꣣ हा꣡र्द्या꣢वि꣣श꣡न्म꣢नी꣣षि꣡भिः꣢ ॥ 17-1:0821 ॥

<details><summary>मूलम् (VC)</summary>

वृ꣡षा꣢ मती꣣नां꣡ प꣢वते विचक्ष꣣णः꣢꣫ सोमो꣣ अ꣡ह्नां꣢ प्रतरी꣣तो꣡षसां꣢꣯ दि꣣वः꣢ । प्रा꣣णा꣡ सिन्धू꣢꣯नां क꣢ल꣡शा꣢ꣳ अचिक्रद꣣दि꣡न्द्र꣢स्य꣣ हा꣡र्द्या꣢वि꣣श꣡न्म꣢नी꣣षि꣡भिः꣢ ॥८२१॥
</details>
<details><summary>विस्वर-मूलम् (VC)</summary>

वृषा मतीनां पवते विचक्षणः सोमो अह्नां प्रतरीतोषसां दिवः । प्राणा सिन्धूनां कलशाꣳ अचिक्रददिन्द्रस्य हार्द्याविशन्मनीषिभिः ॥८२१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/17-2_0822_manIShibhiH_pavate.md">
<details open><summary><h2>17-2_0822 मनीषिभिः पवते ...{Loading}...</h2></summary>

म꣣नी꣡षि꣢भिः पवते पू꣣र्व्यः꣢ क꣣वि꣡र्नृभि꣢꣯र्य꣣तः꣢꣫ परि꣣ को꣡शा꣢ꣳ असिष्यदत्। त्रि꣣त꣢स्य꣣ ना꣡म꣢ ज꣣न꣢य꣣न्म꣢धु꣣ क्ष꣢र꣣न्नि꣡न्द्र꣢स्य वा꣣यू꣢ꣳ स꣣ख्या꣡य꣢ व꣣र्ध꣡य꣢न् ॥ 17-2:0822 ॥

<details><summary>मूलम् (VC)</summary>

म꣣नीषि꣡भिः꣢ पवते पू꣣र्व्यः꣢ क꣣वि꣡र्नृभि꣢꣯र्य꣣तः꣢꣫ परि꣣ को꣡शा꣢ꣳ असिष्यदत् । त्रि꣣त꣢स्य꣣ ना꣡म꣢ ज꣣न꣢य꣣न्म꣢धु꣣ क्ष꣢र꣣न्नि꣡न्द्र꣢स्य वा꣣यु꣢ꣳ स꣣ख्या꣡य꣢ व꣣र्ध꣡य꣢न् ॥८२२॥
</details>
<details><summary>विस्वर-मूलम् (VC)</summary>

मनीषिभिः पवते पूर्व्यः कविर्नृभिर्यतः परि कोशाꣳ असिष्यदत् । त्रितस्य नाम जनयन्मधु क्षरन्निन्द्रस्य वायुꣳ सख्याय वर्धयन् ॥८२२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/17-3_0823_ayam_punAna.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/18-1_0824_evA_hyasi.md">
<details open><summary><h2>18-1_0824 एवा ह्यसि ...{Loading}...</h2></summary>

ए꣣वा꣡ ह्यसि꣢꣯ वीर꣣यु꣢रे꣣वा꣡ शूर꣢꣯ उ꣣त꣢ स्थि꣣रः꣢ । ए꣣वा꣢ ते꣣ रा꣢ध्यं꣣ म꣡नः꣢ ॥ 18-1:0824 ॥

<details><summary>विस्वर-मूलम् (VC)</summary>

एवा ह्यसि वीरयुरेवा शूर उत स्थिरः । एवा ते राध्यं मनः ॥८२४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/18-2_0825_evA_rAtistuvimagha.md">
<details open><summary><h2>18-2_0825 एवा रातिस्तुविमघ ...{Loading}...</h2></summary>

ए꣣वा꣢ रा꣣ति꣡स्तु꣢विमघ꣣ वि꣡श्वे꣢भिर्धायि धा꣣तृ꣡भिः꣢। अ꣡धा꣢ चिदिन्द्र नः꣣ स꣡चा꣢ ॥ 18-2:0825 ॥

<details><summary>विस्वर-मूलम् (VC)</summary>

एवा रातिस्तुविमघ विश्वेभिर्धायि धातृभिः । अधा चिदिन्द्र नः सचा ॥८२५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/18-3_0826_mo_Shu.md">
<details open><summary><h2>18-3_0826 मो षु ...{Loading}...</h2></summary>

मो꣢꣫ षु ब्र꣣ह्मे꣡व꣢ तन्द्र꣣यु꣡र्भवो꣢꣯ वाजानां पते। म꣡त्स्वा꣢ सु꣣त꣢स्य꣣ गो꣡म꣢तः ॥ 18-3:0826 ॥ ॥18 (ति)॥ [धा. 14 । उ 1 । स्व. 3 ।]

<details><summary>मूलम् (VC)</summary>

मो꣢꣫ षु ब्र꣣ह्मे꣡व꣢ तदिन्द्र꣣यु꣡र्भुवो꣢꣯ वाजानां पते । म꣡त्स्वा꣢ सु꣣त꣢स्य꣣ गो꣡म꣢तः ॥८२६॥
</details>
<details><summary>विस्वर-मूलम् (VC)</summary>

मो षु ब्रह्मेव तदिन्द्रयुर्भुवो वाजानां पते । मत्स्वा सुतस्य गोमतः ॥८२६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/19-1_0827_indraM_vishvA.md">
<details open><summary><h2>19-1_0827 इन्द्रं विश्वा ...{Loading}...</h2></summary>

इ꣢न्द्रं꣣ वि꣡श्वा꣢ अवीवृधन्त्समु꣣द्र꣡व्य꣢चसं꣣ गि꣡रः꣢। र꣣थी꣡त꣢मꣳ र꣣थी꣢नां꣣ वा꣡जा꣢ना꣣ꣳ स꣡त्प꣢तिं꣣ प꣡ति꣢म् ॥ 19-1:0827 ॥

<details><summary>विस्वर-मूलम् (VC)</summary>

इन्द्रं विश्वा अवीवृधन्त्समुद्रव्यचसं गिरः । रथीतमꣳ रथीनां वाजानाꣳ सत्पतिं पतिम् ॥८२७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/19-2_0828_sakhye_ta.md">
<details open><summary><h2>19-2_0828 सख्ये त ...{Loading}...</h2></summary>

स꣣ख्ये꣡ त꣢ इन्द्र वा꣣जि꣢नो꣣ मा꣡ भे꣢म शवसस्पते। त्वा꣢म꣣भि꣡ प्र नो꣢꣯नुमो꣣ जे꣡ता꣢र꣣म꣡प꣢राजितम् ॥ 19-2:0828 ॥

<details><summary>मूलम् (VC)</summary>

स꣣ख्ये꣡ त꣢ इन्द्र वा꣣जि꣢नो꣣ मा꣡ भे꣢म शवसस्पते । त्वा꣢म꣣भि꣡ प्र नो꣢꣯नुमो꣣ जे꣡ता꣢र꣣म꣡परा꣢जितम् ॥८२८॥
</details>
<details><summary>विस्वर-मूलम् (VC)</summary>

सख्ये त इन्द्र वाजिनो मा भेम शवसस्पते । त्वामभि प्र नोनुमो जेतारमपराजितम् ॥८२८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/1/19-3_0829_pUrvIrindrasya_rAtayo.md">
<details open><summary><h2>19-3_0829 पूर्वीरिन्द्रस्य रातयो ...{Loading}...</h2></summary>

पू꣣र्वी꣡रिन्द्र꣢꣯स्य रा꣣त꣢यो꣣ न꣡ वि द꣢꣯स्यन्त्यू꣣त꣡यः꣢। य꣣दा꣡ वाज꣢꣯स्य꣣ गो꣡म꣢त स्तो꣣तृ꣢भ्यो꣣ म꣡ꣳह꣢ते म꣣घ꣢म् ॥ 19-3:0829 ॥ ॥19 (ली)॥

<details><summary>मूलम् (VC)</summary>

पू꣣र्वी꣡रिन्द्र꣢꣯स्य रा꣣त꣢यो꣣ न꣡ वि द꣢꣯स्यन्त्यू꣣त꣡यः꣢ । य꣣दा꣡ वाज꣢꣯स्य꣣ गो꣡म꣢त स्तो꣣तृ꣢भ्यो꣣ म꣡ꣳह꣢ते म꣣घ꣢म् ॥८२९॥
</details>
<details><summary>विस्वर-मूलम् (VC)</summary>

पूर्वीरिन्द्रस्य रातयो न वि दस्यन्त्यूतयः । यदा वाजस्य गोमत स्तोतृभ्यो मꣳहते मघम् ॥८२९॥
</details>
</details>
</div>
