+++
title = "२ (८३०-८८५)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/01-1_0830_eta_asRgramindavastiraH.md">
<details open><summary><h2>01-1_0830 एत असृग्रमिन्दवस्तिरः ...{Loading}...</h2></summary>

ए꣣त꣡ अ꣢सृग्र꣣मि꣡न्द꣢वस्ति꣣रः꣢ प꣣वि꣡त्र꣢मा꣣श꣡वः꣢। वि꣡श्वा꣢न्य꣣भि꣡ सौभ꣢꣯गा ॥ 01-1:0830 ॥

<details><summary>विस्वर-मूलम् (VC)</summary>

एत असृग्रमिन्दवस्तिरः पवित्रमाशवः । विश्वान्यभि सौभगा ॥८३०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/01-2_0831_vighnanto_duritA.md">
<details open><summary><h2>01-2_0831 विघ्नन्तो दुरिता ...{Loading}...</h2></summary>

वि꣣घ्न꣡न्तो꣢ दुरि꣣ता꣢ पु꣣रु꣢ सु꣣गा꣣ तो꣣का꣡य꣢ वा꣣जि꣡नः꣢। त्म꣡ना꣢ कृ꣣ण्व꣢न्तो꣣ अ꣡र्व꣢तः ॥ 01-2:0831 ॥

<details><summary>मूलम् (VC)</summary>

वि꣣घ्न꣡न्तो꣢ दुरि꣣ता꣢ पु꣣रु꣢ सु꣣गा꣢ तो꣣का꣡य꣢ वा꣣जि꣡नः꣢ । त्म꣡ना꣢ कृ꣣ण्व꣢न्तो꣣ अ꣡र्व꣢तः ॥८३१॥
</details>
<details><summary>विस्वर-मूलम् (VC)</summary>

विघ्नन्तो दुरिता पुरु सुगा तोकाय वाजिनः । त्मना कृण्वन्तो अर्वतः ॥८३१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/01-3_0832_kRNvanto_varivo.md">
<details open><summary><h2>01-3_0832 कृण्वन्तो वरिवो ...{Loading}...</h2></summary>

कृ꣣ण्व꣢न्तो꣣ व꣡रि꣢वो꣣ ग꣢वे꣣꣬ऽभ्य꣢꣯र्षन्ति सुष्टु꣣ति꣢म्। इ꣡डा꣢म꣣स्म꣡भ्य꣢ꣳ सं꣣य꣡त꣢म् ॥ 01-3:0832 ॥ ॥1 (या)॥ [धा. 7 । उ नास्ति । स्व. 2 ।]

<details><summary>मूलम् (VC)</summary>

कृ꣣ण्व꣢न्तो꣣ व꣡रि꣢वो꣣ ग꣢वे꣣꣬ऽभ्य꣢꣯र्षन्ति सुष्टु꣣ति꣢म् । इ꣡डा꣢म꣣स्म꣡भ्य꣢ꣳ सं꣣य꣡त꣢म् ॥८३२॥
</details>
<details><summary>विस्वर-मूलम् (VC)</summary>

कृण्वन्तो वरिवो गवेऽभ्यर्षन्ति सुष्टुतिम् । इडामस्मभ्यꣳ संयतम् ॥८३२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/02-1_0833_rAjA_medhAbhirIyate.md">
<details open><summary><h2>02-1_0833 राजा मेधाभिरीयते ...{Loading}...</h2></summary>

रा꣡जा꣢ मे꣣धा꣡भि꣢रीयते꣣ प꣡व꣢मानो म꣣ना꣡वधि꣢꣯। अ꣣न्त꣡रि꣢क्षेण꣣ या꣡त꣢वे ॥ 02-1:0833 ॥

<details><summary>विस्वर-मूलम् (VC)</summary>

राजा मेधाभिरीयते पवमानो मनावधि । अन्तरिक्षेण यातवे ॥८३३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/02-2_0834_A_naH.md">
<details open><summary><h2>02-2_0834 आ नः ...{Loading}...</h2></summary>

आ꣡ नः꣢ सोम꣣ स꣢हो꣣ जु꣡वो꣢ रू꣣पं꣡ न वर्च꣢꣯से भर। सु꣣ष्वाणो꣢ दे꣣व꣡वी꣢तये ॥ 02-2:0834 ॥

<details><summary>विस्वर-मूलम् (VC)</summary>

आ नः सोम सहो जुवो रूपं न वर्चसे भर । सुष्वाणो देववीतये ॥८३४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/02-3_0835_A_na.md">
<details open><summary><h2>02-3_0835 आ न ...{Loading}...</h2></summary>

आ꣡ न꣢ इन्दो शात꣣ग्वि꣢नं꣣ ग꣢वां꣣ पो꣢ष꣣ꣳ स्व꣡श्व्य꣢म्। व꣡हा꣢ भ꣡ग꣢त्तिमू꣣त꣡ये꣢ ॥ 02-3:0835 ॥ ॥2 (ला)॥ [धा. 14 । उ नास्ति । स्व. 2 ।]

<details><summary>मूलम् (VC)</summary>

आ꣡ न꣢ इन्दो शात꣣ग्वि꣢नं꣣ ग꣢वां꣣ पो꣢ष꣣ꣳ स्व꣡श्व्य꣢म् । व꣢हा꣣ भ꣡ग꣢त्तिमू꣣त꣡ये꣢ ॥८३५॥
</details>
<details><summary>विस्वर-मूलम् (VC)</summary>

आ न इन्दो शातग्विनं गवां पोषꣳ स्वश्व्यम् । वहा भगत्तिमूतये ॥८३५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/03-1_0836_taM_tvA.md">
<details open><summary><h2>03-1_0836 तं त्वा ...{Loading}...</h2></summary>

तं꣡ त्वा꣢ नृ꣣म्णा꣢नि꣣ बि꣡भ्र꣢तꣳ स꣣ध꣡स्थे꣢षु म꣣हो꣢ दि꣣वः꣢। चा꣡रु꣢ꣳ सुकृ꣣त्य꣡ये꣢महे ॥ 03-1:0836 ॥

<details><summary>विस्वर-मूलम् (VC)</summary>

तं त्वा नृम्णानि बिभ्रतꣳ सधस्थेषु महो दिवः । चारुꣳ सुकृत्ययेमहे ॥८३६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/03-2_0837_saMvRktadhRShNumukthyaM_mahAmahivratam.md">
<details open><summary><h2>03-2_0837 संवृक्तधृष्णुमुक्थ्यं महामहिव्रतम् ...{Loading}...</h2></summary>

सं꣡वृ꣢क्तधृष्णुमु꣣꣬क्थ्यं꣢꣯ म꣣हा꣡म꣢हिव्रतं꣣ म꣡द꣢म्। श꣣तं꣡ पुरो꣢꣯ रुरु꣣क्ष꣡णि꣢म् ॥ 03-2:0837 ॥

<details><summary>मूलम् (VC)</summary>

सं꣡वृ꣢क्तधृष्णु꣣꣬मुक्थ्यं꣢꣯ म꣣हा꣡म꣢हिव्रतं꣣ म꣡द꣢म् । श꣣तं꣡ पुरो꣢꣯ रुरु꣣क्ष꣡णि꣢म् ॥८३७॥
</details>
<details><summary>विस्वर-मूलम् (VC)</summary>

संवृक्तधृष्णुमुक्थ्यं महामहिव्रतं मदम् । शतं पुरो रुरुक्षणिम् ॥८३७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/03-3_0838_atastvA_rayirabhyayadrAjAnam.md">
<details open><summary><h2>03-3_0838 अतस्त्वा रयिरभ्ययद्राजानम् ...{Loading}...</h2></summary>

अ꣡त꣢स्त्वा र꣣यि꣢र꣣꣬भ्य꣢꣯य꣣द्रा꣡जा꣢नꣳ सुक्रतो दि꣣वः꣢। सु꣣पर्णो꣡ अ꣢व्य꣣थी꣡ भ꣢रत् ॥ 03-3:0838 ॥

<details><summary>विस्वर-मूलम् (VC)</summary>

अतस्त्वा रयिरभ्ययद्राजानꣳ सुक्रतो दिवः । सुपर्णो अव्यथी भरत् ॥८३८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/03-4_0839_adhA_hinvAna.md">
<details open><summary><h2>03-4_0839 अधा हिन्वान ...{Loading}...</h2></summary>

अ꣡धा꣢ हिन्वा꣣न꣡ इ꣢न्द्रि꣣यं꣡ ज्यायो꣢꣯ महि꣣त्व꣡मा꣢नशे। अ꣣भिष्टिकृ꣡द्विच꣢꣯र्षणिः ॥ 03-4:0839 ॥

<details><summary>विस्वर-मूलम् (VC)</summary>

अधा हिन्वान इन्द्रियं ज्यायो महित्वमानशे । अभिष्टिकृद्विचर्षणिः ॥८३९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/03-5_0840_vishvasmA_itsvardRshe.md">
<details open><summary><h2>03-5_0840 विश्वस्मा इत्स्वर्दृशे ...{Loading}...</h2></summary>

वि꣡श्व꣢स्मा꣣ इ꣡त्स्व꣢र्दृ꣣शे꣡ साधा꣢꣯रणꣳ रज꣣स्तु꣢र꣢म्। गो꣣पा꣢मृ꣣त꣢स्य꣣ वि꣡र्भ꣢रत् ॥ 03-5:0840 ॥ ॥3 (हू)॥ [धा. 26 । उ नास्ति । स्व. 6 ।]

<details><summary>मूलम् (VC)</summary>

वि꣡श्व꣢स्मा꣣ इ꣡त्स्व꣢र्दृ꣣शे꣡ साधा꣢꣯रणꣳ रज꣣स्तु꣡र꣢म् । गो꣣पा꣢मृ꣣त꣢स्य꣣ वि꣡र्भ꣢रत् ॥८४०॥
</details>
<details><summary>विस्वर-मूलम् (VC)</summary>

विश्वस्मा इत्स्वर्दृशे साधारणꣳ रजस्तुरम् । गोपामृतस्य विर्भरत् ॥८४०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/04-1_0841_iShe_pavasva.md">
<details open><summary><h2>04-1_0841 इषे पवस्व ...{Loading}...</h2></summary>

इ꣣षे꣡ प꣢वस्व꣣ धा꣡र꣢या मृ꣣ज्य꣡मा꣢नो मनी꣣षि꣡भिः꣢ । इ꣡न्दो꣢ रु꣣चा꣡भि गा इ꣢हि꣢॥ 04-1:0841 ॥

<details><summary>विस्वर-मूलम् (VC)</summary>

इषे पवस्व धारया मृज्यमानो मनीषिभिः । इन्दो रुचाभि गा इहि ॥८४१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/04-2_0842_punAno_varivaskRdhyUrjam.md">
<details open><summary><h2>04-2_0842 पुनानो वरिवस्कृध्यूर्जम् ...{Loading}...</h2></summary>

पु꣣नानो꣡ वरि꣢꣯वस्कृ꣣ध्यू꣢र्जं꣣ ज꣡ना꣢य गिर्वणः। ह꣡रे꣢ सृजा꣣न꣢ आ꣣शि꣡र꣢म् ॥ 04-2:0842 ॥

<details><summary>विस्वर-मूलम् (VC)</summary>

पुनानो वरिवस्कृध्यूर्जं जनाय गिर्वणः । हरे सृजान आशिरम् ॥८४२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/04-3_0843_punAno_devavItaya.md">
<details open><summary><h2>04-3_0843 पुनानो देववीतय ...{Loading}...</h2></summary>

पु꣣नानो꣢ दे꣣व꣡वी꣢तय꣣ इ꣡न्द्र꣢स्य याहि निष्कृ꣣त꣢म्। द्यु꣣तानो꣢ वा꣣जि꣡भि꣢र्हि꣣तः꣢ ॥ 04-3:0843 ॥ ॥4 (या)॥ [ धा. १७ । उ. नास्ति । स्व. २।]

<details><summary>मूलम् (VC)</summary>

पु꣣नानो꣢ दे꣣व꣡वी꣢तय꣣ इ꣡न्द्र꣢स्य याहि निष्कृ꣣त꣢म् । द्यु꣣तानो꣢ वा꣣जि꣡भि꣢र्हि꣣तः꣢ ॥८४३॥
</details>
<details><summary>विस्वर-मूलम् (VC)</summary>

पुनानो देववीतय इन्द्रस्य याहि निष्कृतम् । द्युतानो वाजिभिर्हितः ॥८४३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/05-1_0844_agninAgniH_samidhyate.md">
<details open><summary><h2>05-1_0844 अग्निनाग्निः समिध्यते ...{Loading}...</h2></summary>

अ꣣ग्नि꣢ना꣣ग्निः꣡ समि꣢꣯ध्यते क꣣वि꣢र्गृ꣣ह꣡प꣢ति꣣र्यु꣡वा꣢। ह꣣व्यवा꣢ड्जु꣣꣬ह्वा꣢꣯स्यः ॥ 05-1:0844 ॥

<details><summary>विस्वर-मूलम् (VC)</summary>

अग्निनाग्निः समिध्यते कविर्गृहपतिर्युवा । हव्यवाड्जुह्वास्यः ॥८४४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/05-2_0845_yastvAmagne_haviShpatirdUtam.md">
<details open><summary><h2>05-2_0845 यस्त्वामग्ने हविष्पतिर्दूतम् ...{Loading}...</h2></summary>

य꣡स्त्वाम꣢꣯ग्ने ह꣣वि꣡ष्प꣢तिर्दू꣣तं꣡ दे꣢व सप꣣र्य꣡ति꣢। त꣡स्य꣢ स्म प्रावि꣣ता꣡ भ꣢व ॥ 05-2:0845 ॥

<details><summary>विस्वर-मूलम् (VC)</summary>

यस्त्वामग्ने हविष्पतिर्दूतं देव सपर्यति । तस्य स्म प्राविता भव ॥८४५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/05-3_0846_yo_agnim.md">
<details open><summary><h2>05-3_0846 यो अग्निम् ...{Loading}...</h2></summary>

यो꣢ अ꣣ग्निं꣢ दे꣣व꣡वी꣢तये ह꣣वि꣡ष्मा꣢ꣳ आ꣣वि꣡वा꣢सति। त꣡स्मै꣢ पावक मृडय ॥ 05-3:0846 ॥ ॥5 (रि)॥ [धा. 13 । उ नास्ति । स्व. 3 ।]

<details><summary>मूलम् (VC)</summary>

यो꣢ अ꣣ग्निं꣢ दे꣣व꣡वी꣣तये ह꣣वि꣡ष्मा꣢ꣳ आ꣣वि꣡वा꣢सति । त꣡स्मै꣢ पावक मृडय ॥८४६॥
</details>
<details><summary>विस्वर-मूलम् (VC)</summary>

यो अग्निं देववीतये हविष्माꣳ आविवासति । तस्मै पावक मृडय ॥८४६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/06-1_0847_mitraMhuve_pUtadaxam.md">
<details open><summary><h2>06-1_0847 मित्रंहुवे पूतदक्षम् ...{Loading}...</h2></summary>

मि꣣त्र꣡ꣳहु꣢वे पू꣣त꣡द꣢क्षं꣣ व꣡रु꣢णं च रि꣣शा꣡द꣢सम्। धि꣡यं꣢ घृ꣣ता꣢चीं꣣ꣳसा꣡ध꣢न्ता ॥ 06-1:0847 ॥

<details><summary>मूलम् (VC)</summary>

मि꣣त्र꣡ꣳ हु꣢वे पू꣣त꣡द꣢क्षं꣣ व꣡रु꣢णं च रि꣣शा꣡द꣢सम् । धि꣡यं꣢ घृ꣣ता꣢ची꣣ꣳ सा꣡ध꣢न्ता ॥८४७॥
</details>
<details><summary>विस्वर-मूलम् (VC)</summary>

मित्रꣳ हुवे पूतदक्षं वरुणं च रिशादसम् । धियं घृताचीꣳ साधन्ता ॥८४७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/06-2_0848_Rtena_mitrAvaruNAvRtAvRdhAvRtaspRshA.md">
<details open><summary><h2>06-2_0848 ऋतेन मित्रावरुणावृतावृधावृतस्पृशा ...{Loading}...</h2></summary>

ऋ꣣ते꣡न꣢ मित्रावरुणावृतावृधावृतस्पृशा। क्र꣡तुं꣢ बृ꣣ह꣡न्त꣢माशाथे ॥ 06-2:0848 ॥

<details><summary>विस्वर-मूलम् (VC)</summary>

ऋतेन मित्रावरुणावृतावृधावृतस्पृशा । क्रतुं बृहन्तमाशाथे ॥८४८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/06-3_0849_kavI_no.md">
<details open><summary><h2>06-3_0849 कवी नो ...{Loading}...</h2></summary>

क꣣वी꣡ नो꣢ मि꣣त्रा꣡वरु꣢꣯णा तुविजा꣣ता꣡ उ꣢रु꣣क्ष꣡या꣢। द꣡क्षं꣢ दधाते अ꣣प꣡स꣢म् ॥ 06-3:0849 ॥ ॥6 (व)॥ [धा. 10 । उ नास्ति । स्व. 1 ।]

<details><summary>मूलम् (VC)</summary>

क꣣वी꣡ नो꣢ मि꣣त्रा꣡वरु꣢꣯णा तुविजा꣣ता꣡ उ꣢रु꣣क्ष꣡या꣢ । द꣡क्षं꣢ दधाते अ꣣प꣡स꣢म् ॥८४९॥
</details>
<details><summary>विस्वर-मूलम् (VC)</summary>

कवी नो मित्रावरुणा तुविजाता उरुक्षया । दक्षं दधाते अपसम् ॥८४९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/07-1_0850_indreNa_saMhi.md">
<details open><summary><h2>07-1_0850 इन्द्रेण संहि ...{Loading}...</h2></summary>

इ꣡न्द्रे꣢ण꣣ स꣡ꣳहि दृक्ष꣢꣯से सजग्मा꣣नो꣡ अबि꣢꣯भ्युषा। म꣣न्दू꣡ स꣢मा꣣न꣡व꣢र्च्चसा ॥ 07-1:0850 ॥

<details><summary>मूलम् (VC)</summary>

इ꣡न्द्रे꣢ण꣣ स꣡ꣳ हि दृक्ष꣢꣯से संजग्मा꣣नो꣡ अबि꣢꣯भ्युषा । म꣣न्दू꣡ स꣢मा꣣न꣡व꣢र्च्चसा ॥८५०॥
</details>
<details><summary>विस्वर-मूलम् (VC)</summary>

इन्द्रेण सꣳ हि दृक्षसे संजग्मानो अबिभ्युषा । मन्दू समानवर्च्चसा ॥८५०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/07-2_0851_Adaha_svadhAmanu.md">
<details open><summary><h2>07-2_0851 आदह स्वधामनु ...{Loading}...</h2></summary>

आ꣡दह꣢꣯ स्व꣣धा꣢꣫मनु꣣ पु꣡न꣢र्गर्भ꣣त्व꣡मे꣢रि꣣रे꣢। द꣡धा꣢ना꣣ ना꣡म꣢ य꣣ज्ञि꣡य꣢म् ॥ 07-2:0851 ॥

<details><summary>विस्वर-मूलम् (VC)</summary>

आदह स्वधामनु पुनर्गर्भत्वमेरिरे । दधाना नाम यज्ञियम् ॥८५१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/07-3_0852_vIDu_chidArujatnubhirguhA.md">
<details open><summary><h2>07-3_0852 वीडु चिदारुजत्नुभिर्गुहा ...{Loading}...</h2></summary>

वी꣣डु꣡ चि꣢दारुज꣣त्नु꣢भि꣣र्गु꣡हा꣢ चिदिन्द्र꣣ व꣡ह्नि꣢भिः। अ꣡वि꣢न्द उ꣣स्रि꣢या꣣ अ꣡नु꣢ ॥ 07-3:0852 ॥ ॥7 (ति)॥ [धा. 14 । उ 1 । स्व. 3 ।]

<details><summary>मूलम् (VC)</summary>

वी꣣डु꣡ चि꣢दारुज꣣त्नुभि꣣र्गु꣡हा꣢ चिदिन्द्र꣣ व꣡ह्नि꣢भिः । अ꣡वि꣢न्द उ꣣स्रि꣢या꣣ अ꣡नु꣢ ॥८५२॥
</details>
<details><summary>विस्वर-मूलम् (VC)</summary>

वीडु चिदारुजत्नुभिर्गुहा चिदिन्द्र वह्निभिः । अविन्द उस्रिया अनु ॥८५२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/08-1_0853_tA_huve.md">
<details open><summary><h2>08-1_0853 ता हुवे ...{Loading}...</h2></summary>

ता꣡ हु꣢वे꣣ य꣡यो꣢रि꣣दं꣢ प꣣प्ने꣡ विश्वं꣢꣯ पु꣣रा꣢ कृ꣣त꣢म्। इ꣣न्द्राग्नी꣡ न म꣢꣯र्धतः ॥ 08-1:0853 ॥

<details><summary>विस्वर-मूलम् (VC)</summary>

ता हुवे ययोरिदं पप्ने विश्वं पुरा कृतम् । इन्द्राग्नी न मर्धतः ॥८५३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/08-2_0854_ugrA_vighaninA.md">
<details open><summary><h2>08-2_0854 उग्रा विघनिना ...{Loading}...</h2></summary>

उ꣣ग्रा꣡ वि꣢घ꣣नि꣢ना꣣ मृ꣡ध꣢ इन्द्रा꣣ग्नी꣡ ह꣢वामहे। ता꣡ नो꣢ मृडात ई꣣दृ꣡शे꣢ ॥ 08-2:0854 ॥

<details><summary>विस्वर-मूलम् (VC)</summary>

उग्रा विघनिना मृध इन्द्राग्नी हवामहे । ता नो मृडात ईदृशे ॥८५४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/08-3_0855_hatho_vRtrANyAryA.md">
<details open><summary><h2>08-3_0855 हथो वृत्राण्यार्या ...{Loading}...</h2></summary>

ह꣣थो꣢ वृ꣣त्रा꣡ण्यार्या꣢꣯ ह꣣थो꣡ दासा꣢꣯नि सत्पती। ह꣣थो꣢꣫ विश्वा꣣ अ꣢प꣣ द्वि꣡षः꣢ ॥ 08-3:0855 ॥ ॥8 (पी)॥

<details><summary>मूलम् (VC)</summary>

ह꣣थो꣢ वृ꣣त्रा꣡ण्यार्या꣢꣯ ह꣣थो꣡ दासा꣢꣯नि सत्पती । ह꣣थो꣢꣫ विश्वा꣣ अ꣢प꣣ द्वि꣡षः꣢ ॥८५५॥
</details>
<details><summary>विस्वर-मूलम् (VC)</summary>

हथो वृत्राण्यार्या हथो दासानि सत्पती । हथो विश्वा अप द्विषः ॥८५५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/09-1_0856_abhi_somAsa.md">
<details open><summary><h2>09-1_0856 अभि सोमास ...{Loading}...</h2></summary>

अ꣣भि꣡ सोमा꣢꣯स आ꣣य꣢वः꣣ प꣡व꣢न्ते꣣ म꣢द्यं꣣ म꣡द꣢म्। स꣣मु꣡द्रस्याधि꣢꣯ वि꣣ष्ट꣡पे꣢ मनी꣣षि꣡णो꣢ मत्स꣣रा꣡सो꣢ मद꣣च्यु꣡तः꣢॥ 09-1:0856 ॥

<details><summary>विस्वर-मूलम् (VC)</summary>

अभि सोमास आयवः पवन्ते मद्यं मदम् । समुद्रस्याधि विष्टपे मनीषिणो मत्सरासो मदच्युतः ॥८५६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/09-2_0857_taratsamudraM_pavamAna.md">
<details open><summary><h2>09-2_0857 तरत्समुद्रं पवमान ...{Loading}...</h2></summary>

त꣡र꣢त्समु꣣द्रं꣡ पव꣢꣯मान ऊ꣣र्मि꣢णा꣣ रा꣡जा꣢ दे꣣व꣢ ऋ꣣तं꣢ बृ꣣ह꣢त्। अ꣡र्षा꣢ मि꣣त्र꣢स्य꣣ व꣡रु꣢णस्य꣣ ध꣡र्म꣢णा꣣ प्र꣡ हि꣢न्वा꣣न꣢ ऋ꣣तं꣢ बृ꣣ह꣢त् ॥ 09-2:0857 ॥

<details><summary>विस्वर-मूलम् (VC)</summary>

तरत्समुद्रं पवमान ऊर्मिणा राजा देव ऋतं बृहत् । अर्षा मित्रस्य वरुणस्य धर्मणा प्र हिन्वान ऋतं बृहत् ॥८५७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/09-3_0858_nRbhiryemANo_haryato.md">
<details open><summary><h2>09-3_0858 नृभिर्येमाणो हर्यतो ...{Loading}...</h2></summary>

नृ꣡भि꣢र्येमा꣣णो꣡ ह꣢र्य꣣तो꣡ वि꣢चक्ष꣣णो꣡ राजा꣢꣯ दे꣣वः꣡ स꣢मु꣣꣬द्र्यः꣢꣯ ॥ 09-3:0858 ॥ ॥9 (वु)॥

<details><summary>मूलम् (VC)</summary>

नृ꣡भि꣢र्येमा꣣णो꣡ ह꣢र्य꣣तो꣡ वि꣢चक्ष꣣णो꣡ राजा꣢꣯ दे꣣वः꣡ स꣢मु꣣꣬द्र्यः꣢꣯ ॥८५८॥
</details>
<details><summary>विस्वर-मूलम् (VC)</summary>

नृभिर्येमाणो हर्यतो विचक्षणो राजा देवः समुद्र्यः ॥८५८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/10-1_0859_tisro_vAcha.md">
<details open><summary><h2>10-1_0859 तिस्रो वाच ...{Loading}...</h2></summary>

ति꣣स्रो꣡ वाच꣢꣯ ईरयति꣣ प्र꣡ वह्नि꣢꣯र्ऋ꣣त꣡स्य꣢ धी꣣तिं꣡ ब्रह्म꣢꣯णो मनी꣣षा꣢म्। गा꣡वो꣢ यन्ति꣣ गो꣡प꣢तिं पृ꣣च्छ꣡मा꣢नाः꣣ सो꣡मं꣢ यन्ति म꣣त꣡यो꣢ वावशा꣣नाः꣢ ॥ 10-1:0859 ॥

<details><summary>मूलम् (VC)</summary>

ति꣣स्रो꣡ वाच꣢꣯ ईरयति꣣ प्र꣡ वह्नि꣢꣯रृ꣣त꣡स्य꣢ धी꣣तिं꣡ ब्रह्म꣢꣯णो मनी꣣षा꣢म् । गा꣡वो꣢ यन्ति꣣ गो꣡प꣢तिं पृ꣣च्छ꣡मा꣢नाः꣣ सो꣡मं꣢ यन्ति म꣣त꣡यो꣢ वावशा꣣नाः꣢ ॥८५९॥
</details>
<details><summary>विस्वर-मूलम् (VC)</summary>

तिस्रो वाच ईरयति प्र वह्निरृतस्य धीतिं ब्रह्मणो मनीषाम् । गावो यन्ति गोपतिं पृच्छमानाः सोमं यन्ति मतयो वावशानाः ॥८५९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/10-2_0860_somaM_gAvo.md">
<details open><summary><h2>10-2_0860 सोमं गावो ...{Loading}...</h2></summary>

सो꣢मं꣣ गा꣡वो꣢ धे꣣न꣡वो꣢ वावशा꣣नाः꣢꣫ सोमं꣣ वि꣡प्रा꣢ म꣣ति꣡भिः꣢ पृ꣣च्छ꣡मा꣢नाः। सो꣡मः꣢ सु꣣त꣡ ऋ꣢च्यते प꣣ व꣡मा꣢नः꣣ सो꣡मे꣢ अ꣣र्का꣢स्त्रि꣣ष्टु꣢भः꣣ सं꣡ न꣢वन्ते ॥ 10-2:0860 ॥

<details><summary>मूलम् (VC)</summary>

सो꣢मं꣣ गा꣡वो꣢ धे꣣न꣡वो꣢ वावशा꣣नाः꣢꣫ सोमं꣣ वि꣡प्रा꣢ म꣣ति꣡भिः꣢ पृ꣣च्छ꣡मा꣢नाः । सो꣡मः꣢ सु꣣त꣡ ऋ꣢च्यते पू꣣य꣡मा꣢नः꣣ सो꣡मे꣢ अ꣣र्का꣢स्त्रि꣣ष्टु꣢भः꣣ सं꣡ न꣢वन्ते ॥८६०॥
</details>
<details><summary>विस्वर-मूलम् (VC)</summary>

सोमं गावो धेनवो वावशानाः सोमं विप्रा मतिभिः पृच्छमानाः । सोमः सुत ऋच्यते पूयमानः सोमे अर्कास्त्रिष्टुभः सं नवन्ते ॥८६०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/10-3_0861_evA_naH.md">
<details open><summary><h2>10-3_0861 एवा नः ...{Loading}...</h2></summary>

ए꣣वा꣡ नः꣢ सोम परिषि꣣च्य꣡मा꣢न꣣ आ꣡ प꣢वस्व पू꣣य꣡मा꣢नः स्व꣣स्ति꣢। इ꣢न्द्र꣣मा꣡ वि꣢श बृह꣣ता꣡ मदे꣢꣯न व꣣र्ध꣢या꣣ वा꣡चं꣢ ज꣣न꣢या꣣ पु꣡र꣢न्धिम् ॥ 10-3:0861 ॥ ॥10 (पी)॥

<details><summary>मूलम् (VC)</summary>

ए꣣वा꣡ नः꣢ सोम परिषि꣣च्य꣡मा꣢न꣣ आ꣡ प꣢वस्व पू꣣य꣡मा꣢नः स्व꣣स्ति꣢ । इ꣢न्द्र꣣मा꣡ वि꣢श बृह꣣ता꣡ मदे꣢꣯न व꣣र्ध꣢या꣣ वा꣡चं꣢ ज꣣न꣢या꣣ पु꣡र꣢न्धिम् ॥८६१॥
</details>
<details><summary>विस्वर-मूलम् (VC)</summary>

एवा नः सोम परिषिच्यमान आ पवस्व पूयमानः स्वस्ति । इन्द्रमा विश बृहता मदेन वर्धया वाचं जनया पुरन्धिम् ॥८६१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/11-1_0862_yaddyAva_indra.md">
<details open><summary><h2>11-1_0862 यद्द्याव इन्द्र ...{Loading}...</h2></summary>

य꣡द्द्याव꣢꣯ इन्द्र ते श꣣त꣢ꣳश꣣तं꣡ भूमी꣢꣯रु꣣त स्युः। न꣡ त्वा꣢ वज्रिन्त्स꣣ह꣢स्र꣣ꣳसू꣢र्या꣣ अ꣢नु꣣ न꣣ जा꣣त꣡म꣢ष्ट꣣ रो꣡द꣢सी ॥ 11-1:0862 ॥

<details><summary>मूलम् (VC)</summary>

य꣡द् द्याव꣢꣯ इन्द्र ते श꣣त꣢ꣳश꣣तं꣡ भूमी꣢꣯रु꣣त स्युः । न꣡ त्वा꣢ वज्रिन्त्स꣣ह꣢स्र꣣ꣳ सू꣢र्या꣣ अ꣢नु꣣ न꣢ जा꣣त꣡म꣢ष्ट꣣ रो꣡द꣢सी ॥८६२॥
</details>
<details><summary>विस्वर-मूलम् (VC)</summary>

यद् द्याव इन्द्र ते शतꣳशतं भूमीरुत स्युः । न त्वा वज्रिन्त्सहस्रꣳ सूर्या अनु न जातमष्ट रोदसी ॥८६२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/11-2_0863_A_paprAtha.md">
<details open><summary><h2>11-2_0863 आ पप्राथ ...{Loading}...</h2></summary>

आ꣡ प꣢प्राथ महि꣣ना꣡ वृष्ण्या꣢꣯ वृष꣣न्वि꣡श्वा꣢ शविष्ठ꣣ श꣡व꣢सा। अ꣣स्मा꣡ꣳअ꣢व मघव꣣न् गो꣡म꣢ति व्र꣣जे꣡ वज्रिं꣢꣯चि꣣त्रा꣡भि꣢रू꣣ति꣡भिः꣢ ॥ 11-2:0863 ॥ ॥11 (ली)॥ [धा. 19 । उ नास्ति । स्व. 4 । ]

<details><summary>मूलम् (VC)</summary>

आ꣡ प꣢प्राथ महि꣣ना꣡ वृष्ण्या꣢꣯ वृष꣣न्वि꣡श्वा꣢ शविष्ठ꣣ श꣡व꣢सा । अ꣣स्मा꣡ꣳ अ꣢व मघव꣣न्गो꣡म꣢ति व्र꣣जे꣡ वज्रि꣢꣯ञ्चि꣣त्रा꣡भि꣢रू꣣ति꣡भिः꣢ ॥८६३॥
</details>
<details><summary>विस्वर-मूलम् (VC)</summary>

आ पप्राथ महिना वृष्ण्या वृषन्विश्वा शविष्ठ शवसा । अस्माꣳ अव मघवन्गोमति व्रजे वज्रिञ्चित्राभिरूतिभिः ॥८६३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/12-1_0864_vayaM_gha.md">
<details open><summary><h2>12-1_0864 वयं घ ...{Loading}...</h2></summary>

व꣣यं꣡ घ꣢ त्वा सु꣣ता꣡व꣢न्त꣣ आ꣢पो꣣ न꣢ वृ꣣क्त꣡ब꣢र्हिषः। प꣣वि꣡त्र꣢स्य प्र꣣स्र꣡व꣢णेषु वृत्रह꣣न्प꣡रि꣢ स्तो꣣ता꣡र꣢ आसते ॥ 12-1:0864 ॥

<details><summary>विस्वर-मूलम् (VC)</summary>

वयं घ त्वा सुतावन्त आपो न वृक्तबर्हिषः । पवित्रस्य प्रस्रवणेषु वृत्रहन्परि स्तोतार आसते ॥८६४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/12-2_0865_svaranti_tvA.md">
<details open><summary><h2>12-2_0865 स्वरन्ति त्वा ...{Loading}...</h2></summary>

स्व꣡र꣢न्ति त्वा सु꣣ते꣢꣫ नरो꣣ व꣡सो꣢ निरे꣣क꣢ उ꣣क्थि꣡नः꣢। क꣣दा꣢ सु꣣तं꣡ तृ꣢षा꣣ण꣢꣫ ओक꣣ आ꣡ ग꣢म꣣दि꣡न्द्र꣢ स्व꣣ब्दी꣢व꣣ व꣡ꣳस꣢गः ॥ 12-2:0865 ॥

<details><summary>मूलम् (VC)</summary>

स्व꣡र꣢न्ति त्वा सु꣣ते꣢꣫ नरो꣣ व꣡सो꣢ निरे꣣क꣢ उ꣣क्थि꣡नः꣢ । क꣣दा꣢ सु꣣तं꣡ तृ꣢षा꣣ण꣢꣫ ओक꣣ आ꣡ ग꣢म꣣ इ꣡न्द्र꣢ स्व꣣ब्दी꣢व꣣ व꣡ꣳस꣢गः ॥८६५॥
</details>
<details><summary>विस्वर-मूलम् (VC)</summary>

स्वरन्ति त्वा सुते नरो वसो निरेक उक्थिनः । कदा सुतं तृषाण ओक आ गम इन्द्र स्वब्दीव वꣳसगः ॥८६५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/12-3_0866_kaNvebhirdhRShNavA_dhRShadvAjam.md">
<details open><summary><h2>12-3_0866 कण्वेभिर्धृष्णवा धृषद्वाजम् ...{Loading}...</h2></summary>

क꣡ण्वे꣢भिर्धृष्ण꣣वा꣢ धृ꣣ष꣡द्वाजं꣢꣯ दर्षि सह꣣स्रि꣡ण꣢म्। पि꣣श꣡ङ्ग꣢रूपं मघवन्विचर्षणे म꣣क्षू꣡ गो꣢꣯मन्तमीमहे ॥ 12-3:0866 ॥ ॥12 (छा)॥ [धा. 27 । उ 2 । स्व. 2 ।]

<details><summary>मूलम् (VC)</summary>

क꣡ण्वे꣢भिर्धृष्ण꣣वा꣢ धृ꣣ष꣡द्वाजं꣢꣯ दर्षि सह꣣स्रि꣡ण꣢म् । पि꣣श꣡ङ्ग꣢रूपं मघवन्विचर्षणे म꣣क्षू꣡ गोम꣢꣯न्तमीमहे ॥८६६॥
</details>
<details><summary>विस्वर-मूलम् (VC)</summary>

कण्वेभिर्धृष्णवा धृषद्वाजं दर्षि सहस्रिणम् । पिशङ्गरूपं मघवन्विचर्षणे मक्षू गोमन्तमीमहे ॥८६६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/13-1_0867_taraNiritsiShAsati_vAjam.md">
<details open><summary><h2>13-1_0867 तरणिरित्सिषासति वाजम् ...{Loading}...</h2></summary>

त꣣र꣢णि꣣रि꣡त्सि꣢षासति꣣ वा꣢जं꣣ पु꣡रं꣢ध्या यु꣣जा꣢। आ꣢ व꣣ इ꣡न्द्रं꣢ पुरुहू꣣तं꣡ न꣢मे गि꣣रा꣢ ने꣣मिं꣡ तष्टे꣢꣯व सु꣣द्रु꣡व꣢म् ॥ 13-1:0867 ॥

<details><summary>मूलम् (VC)</summary>

त꣣र꣢णि꣣रि꣡त्सि꣢षासति꣣ वा꣢जं꣣ पु꣡र꣢न्ध्या यु꣣जा꣢ । आ꣢ व꣣ इ꣡न्द्रं꣢ पुरुहू꣣तं꣡ न꣢मे गि꣣रा꣢ ने꣣मिं꣡ तष्टे꣢꣯व सु꣣द्रु꣡व꣢म् ॥८६७॥
</details>
<details><summary>विस्वर-मूलम् (VC)</summary>

तरणिरित्सिषासति वाजं पुरन्ध्या युजा । आ व इन्द्रं पुरुहूतं नमे गिरा नेमिं तष्टेव सुद्रुवम् ॥८६७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/13-13_0868_na_duShTutirdraviNodeShu.md">
<details open><summary><h2>13-13_0868 न दुष्टुतिर्द्रविणोदेषु ...{Loading}...</h2></summary>

न꣡ दु꣢ष्टु꣣ति꣡र्द्र꣢विणो꣣दे꣡षु꣢ शस्यते꣣ न꣡ स्रेध꣢꣯न्तꣳर꣣यि꣡र्न꣢शत्। सु꣣श꣢क्ति꣣रि꣡न्म꣢घ꣢वं꣣ तु꣢भ्यं꣣ मा꣡व꣢ते दे꣣ष्णं꣡ यत्पार्ये꣢꣯ दि꣣वि꣢ ॥ 13-13:0868 ॥ ॥13 (यि)॥

<details><summary>मूलम् (VC)</summary>

न꣡ दु꣢ष्टु꣣ति꣡र्द्र꣢विणो꣣दे꣡षु꣢ शस्यते꣣ न꣡ स्रेध꣢꣯न्तꣳ र꣣यि꣡र्न꣢शत् । सु꣣श꣢क्ति꣣रि꣡न्म꣢घव꣣न् तु꣢भ्यं꣣ मा꣡व꣢ते दे꣣ष्णं꣡ यत्पार्ये꣢꣯ दि꣣वि꣢ ॥८६८॥
</details>
<details><summary>विस्वर-मूलम् (VC)</summary>

न दुष्टुतिर्द्रविणोदेषु शस्यते न स्रेधन्तꣳ रयिर्नशत् । सुशक्तिरिन्मघवन् तुभ्यं मावते देष्णं यत्पार्ये दिवि ॥८६८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/14-1_0869_tisro_vAcha.md">
<details open><summary><h2>14-1_0869 तिस्रो वाच ...{Loading}...</h2></summary>

ति꣣स्रो꣢꣫ वाच꣣ उ꣡दी꣢रते꣣ गा꣡वो꣢ मिमन्ति धे꣣न꣡वः꣢। ह꣡रि꣢रेति꣣ क꣡नि꣢क्रदत् ॥ 14-1:0869 ॥

<details><summary>विस्वर-मूलम् (VC)</summary>

तिस्रो वाच उदीरते गावो मिमन्ति धेनवः । हरिरेति कनिक्रदत् ॥८६९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/14-2_0870_abhi_brahmIranUShata.md">
<details open><summary><h2>14-2_0870 अभि ब्रह्मीरनूषत ...{Loading}...</h2></summary>

अ꣣भि꣡ ब्रह्मी꣢꣯रनूषत य꣣ह्वी꣢र्ऋ꣣त꣡स्य꣢ मा꣣त꣡रः꣢। म꣣र्ज꣡य꣢न्ती꣣र्दिवः꣡ शिशु꣢꣯म् ॥ 14-2:0870 ॥

<details><summary>मूलम् (VC)</summary>

अ꣣भि꣡ ब्रह्मी꣢꣯रनूषत य꣣ह्वी꣢रृ꣣त꣡स्य꣢ मा꣣त꣡रः꣢ । म꣣र्ज꣡य꣢न्ती꣣र्दिवः꣡ शिशु꣢꣯म् ॥८७०॥
</details>
<details><summary>विस्वर-मूलम् (VC)</summary>

अभि ब्रह्मीरनूषत यह्वीरृतस्य मातरः । मर्जयन्तीर्दिवः शिशुम् ॥८७०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/14-3_0871_rAyaH_samudrAMshchaturo-smabhyam.md">
<details open><summary><h2>14-3_0871 रायः समुद्रांश्चतुरोऽस्मभ्यम् ...{Loading}...</h2></summary>

रा꣣यः꣡ स꣢मु꣣द्रा꣢ꣳश्च꣣तु꣢रो꣣ऽस्म꣡भ्य꣢ꣳ सोम वि꣣श्व꣡तः꣢। आ꣡ प꣢वस्व सह꣣स्रि꣡णः꣢ ॥ 14-3:0871 ॥ ॥14 (टा)॥

<details><summary>मूलम् (VC)</summary>

रा꣣यः꣡ स꣢मु꣣द्रा꣢ꣳश्च꣣तु꣢रो꣣ऽस्म꣡भ्य꣢ꣳ सोम वि꣣श्व꣡तः꣢ । आ꣡ प꣢वस्व सह꣣स्रि꣡णः꣢ ॥८७१॥
</details>
<details><summary>विस्वर-मूलम् (VC)</summary>

रायः समुद्राꣳश्चतुरोऽस्मभ्यꣳ सोम विश्वतः । आ पवस्व सहस्रिणः ॥८७१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/15-1_0872_sutAso_madhumattamAH.md">
<details open><summary><h2>15-1_0872 सुतासो मधुमत्तमाः ...{Loading}...</h2></summary>

सु꣣ता꣢सो꣣ म꣡धु꣢मत्तमाः꣣ सो꣢मा꣣ इ꣡न्द्रा꣢य म꣣न्दि꣡नः꣢। प꣣वि꣡त्र꣢वन्तो अक्षरं दे꣣वा꣡न्ग꣢च्छन्तु वो꣣ म꣡दाः꣢ ॥ 15-1:0872 ॥

<details><summary>विस्वर-मूलम् (VC)</summary>

सुतासो मधुमत्तमाः सोमा इन्द्राय मन्दिनः । पवित्रवन्तो अक्षरं देवान्गच्छन्तु वो मदाः ॥८७२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/15-2_0873_indurindrAya_pavata.md">
<details open><summary><h2>15-2_0873 इन्दुरिन्द्राय पवत ...{Loading}...</h2></summary>

इ꣢न्दु꣣रि꣡न्द्रा꣢य पवत꣣ इ꣡ति꣢ दे꣣वा꣡सो꣣ अब्रुवन्। वा꣣च꣡स्पति꣢꣯र्मखस्यते꣣ वि꣢श्व꣣स्ये꣡शा꣢न꣣ ओ꣡ज꣢सः ॥ 15-2:0873 ॥

<details><summary>मूलम् (VC)</summary>

इ꣢न्दु꣣रि꣡न्द्रा꣢य पवत꣣ इ꣡ति꣢ दे꣣वा꣡सो꣢ अब्रुवन् । वा꣣च꣡स्पति꣢꣯र्मखस्यते꣣ वि꣢श्व꣣स्ये꣡शा꣢न꣣ ओ꣡ज꣢सः ॥८७३॥
</details>
<details><summary>विस्वर-मूलम् (VC)</summary>

इन्दुरिन्द्राय पवत इति देवासो अब्रुवन् । वाचस्पतिर्मखस्यते विश्वस्येशान ओजसः ॥८७३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/15-3_0874_sahasradhAraH_pavate.md">
<details open><summary><h2>15-3_0874 सहस्रधारः पवते ...{Loading}...</h2></summary>

स꣣ह꣡स्र꣢धारः पवते समु꣣द्रो꣡ वा꣢चमीङ्ख꣣यः꣢। सो꣢म꣣स्प꣡ती꣢ रयी꣣णा꣡ꣳसखेन्द्र꣢꣯स्य दि꣣वे꣡दि꣢वे ॥ 15-3:0874 ॥ ॥15 (लि)॥[धा. 29 । उ नास्ति । स्व. 2। ]

<details><summary>मूलम् (VC)</summary>

स꣣ह꣡स्र꣢धारः पवते समु꣣द्रो꣡ वा꣢चमीङ्ख꣣यः꣢ । सो꣢म꣣स्प꣡ती꣢ रयी꣣णा꣡ꣳ सखेन्द्र꣢꣯स्य दि꣣वे꣡दि꣢वे ॥८७४॥
</details>
<details><summary>विस्वर-मूलम् (VC)</summary>

सहस्रधारः पवते समुद्रो वाचमीङ्खयः । सोमस्पती रयीणाꣳ सखेन्द्रस्य दिवेदिवे ॥८७४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/16-1_0875_pavitraM_te.md">
<details open><summary><h2>16-1_0875 पवित्रं ते ...{Loading}...</h2></summary>

प꣣वि꣡त्रं꣢ ते꣣ वि꣡त꣢तं ब्रह्मणस्पते प्र꣣भु꣡र्गात्रा꣢꣯णि꣣ प꣡र्ये꣢षि वि꣣श्व꣡तः꣢। अ꣡त꣢प्ततनू꣣र्न꣢꣫ तदा꣣मो꣡ अ꣢श्नुते शृ꣣ता꣢स꣣ इ꣡द्वह꣢꣯न्तः꣣ सं꣡ तदा꣢꣯शत ॥ 16-1:0875 ॥

<details><summary>विस्वर-मूलम् (VC)</summary>

पवित्रं ते विततं ब्रह्मणस्पते प्रभुर्गात्राणि पर्येषि विश्वतः । अतप्ततनूर्न तदामो अश्नुते शृतास इद्वहन्तः सं तदाशत ॥८७५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/16-2_0876_tapoShpavitraM_vitatam.md">
<details open><summary><h2>16-2_0876 तपोष्पवित्रं विततम् ...{Loading}...</h2></summary>

त꣡पो꣢ष्प꣣वि꣢त्रं꣣ वि꣡त꣢तं दि꣣व꣢स्प꣣दे꣡ऽर्च꣢न्तो अस्य꣣ त꣡न्त꣢वो व्यस्थिरन्। अ꣡व꣢न्त्यस्य पवि꣣ता꣡र꣢मा꣣श꣡वो꣢ दि꣣वः꣢ पृ꣣ष्ठ꣡मधि꣢꣯ रोहन्ति꣣ ते꣡ज꣢सा ॥ 16-2:0876 ॥

<details><summary>मूलम् (VC)</summary>

त꣡पो꣢ष्प꣣वि꣢त्रं꣣ वि꣡त꣢तं दि꣣व꣢स्प꣣दे꣡ऽर्च꣢न्तो अस्य꣣ त꣡न्त꣢वो꣣꣬ व्य꣢꣯स्थिरन् । अ꣡व꣢न्त्यस्य पवि꣣ता꣡र꣢मा꣣श꣡वो꣢ दि꣣वः꣢ पृ꣣ष्ठ꣡मधि꣢꣯ रोहन्ति꣣ ते꣡ज꣢सा ॥८७६॥
</details>
<details><summary>विस्वर-मूलम् (VC)</summary>

तपोष्पवित्रं विततं दिवस्पदेऽर्चन्तो अस्य तन्तवो व्यस्थिरन् । अवन्त्यस्य पवितारमाशवो दिवः पृष्ठमधि रोहन्ति तेजसा ॥८७६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/16-3_0877_arUruchaduShasaH_pRshniragriya.md">
<details open><summary><h2>16-3_0877 अरूरुचदुषसः पृश्निरग्रिय ...{Loading}...</h2></summary>

अ꣡रू꣢रुचदु꣣ष꣢सः꣣ पृ꣡श्नि꣢र꣣ग्रि꣢य उ꣣क्षा꣡ मि꣢मेति꣣ भु꣡व꣢नेषु वाज꣣युः꣢। मा꣣यावि꣡नो꣢ ममिरे अस्य मा꣣य꣡या꣢ नृ꣣च꣡क्ष꣢सः पि꣣त꣢रो꣣ ग꣢र्भ꣣मा꣡ द꣢धुः ॥ 16-3:0877 ॥ ॥16 (टु)॥

<details><summary>मूलम् (VC)</summary>

अ꣡रू꣢रुचदु꣣ष꣢सः꣣ पृ꣡श्नि꣢र꣣ग्रि꣢य उ꣣क्षा꣡ मि꣢मेति꣣ भु꣡व꣢नेषु वाज꣣युः꣢ । मा꣣यावि꣡नो꣢ ममिरे अस्य मा꣣य꣡या꣢ नृ꣣च꣡क्ष꣢सः पि꣣त꣢रो꣣ ग꣢र्भ꣣मा꣡ द꣢धुः ॥८७७॥
</details>
<details><summary>विस्वर-मूलम् (VC)</summary>

अरूरुचदुषसः पृश्निरग्रिय उक्षा मिमेति भुवनेषु वाजयुः । मायाविनो ममिरे अस्य मायया नृचक्षसः पितरो गर्भमा दधुः ॥८७७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/17-1_0878_pra_maMhiShThAya.md">
<details open><summary><h2>17-1_0878 प्र मंहिष्ठाय ...{Loading}...</h2></summary>

प्र꣡ मꣳहि꣢꣯ष्ठाय गायत ऋ꣣ता꣡व्ने꣢ बृह꣣ते꣢ शु꣣क्र꣡शो꣢चिषे। उ꣣पस्तुता꣡सो꣢ अ꣣ग्न꣡ये꣢॥ 17-1:0878 ॥

<details><summary>विस्वर-मूलम् (VC)</summary>

प्र मꣳहिष्ठाय गायत ऋताव्ने बृहते शुक्रशोचिषे । उपस्तुतासो अग्नये ॥८७८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/17-2_0879_A_vaMsate.md">
<details open><summary><h2>17-2_0879 आ वंसते ...{Loading}...</h2></summary>

आ꣡ व꣢ꣳसते म꣣घ꣡वा꣢ वी꣣र꣢व꣣द्य꣢शः꣣ स꣡मि꣢द्धो द्यु꣣म्न्या꣡हु꣢तः। कु꣣वि꣡न्नो꣢ अस्य सुम꣣ति꣡र्भवी꣢꣯य꣣स्य꣢च्छा꣣ वा꣡जे꣢भिरा꣣ग꣡म꣢त् ॥ 17-2:0879 ॥ ॥17 (या)॥ [धा. 17 । उ नास्ति । स्व. 2 ।]

<details><summary>मूलम् (VC)</summary>

आ꣡ व꣢ꣳसते म꣣घ꣡वा꣢ वी꣣र꣢व꣣द्य꣢शः꣣ स꣡मि꣢द्धो द्यु꣣म्न्या꣡हु꣢तः । कु꣣वि꣡न्नो꣢ अस्य सुम꣣ति꣡र्भवी꣢꣯य꣣स्य꣢च्छा꣣ वा꣡जे꣢भिरा꣣ग꣡म꣢त् ॥८७९॥
</details>
<details><summary>विस्वर-मूलम् (VC)</summary>

आ वꣳसते मघवा वीरवद्यशः समिद्धो द्युम्न्याहुतः । कुविन्नो अस्य सुमतिर्भवीयस्यच्छा वाजेभिरागमत् ॥८७९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/18-1_0880_taM_te.md">
<details open><summary><h2>18-1_0880 तं ते ...{Loading}...</h2></summary>

तं꣢ ते꣣ म꣡दं꣢ गृणीमसि꣣ वृ꣡ष꣢णं पृ꣣क्षु꣡ सा꣢स꣣हि꣢म्। उ꣣ लोककृत्नु꣡म꣢द्रिवो हरि꣣श्रि꣡य꣢म् ॥ 18-1:0880 ॥

<details><summary>विस्वर-मूलम् (VC)</summary>

तं ते मदं गृणीमसि वृषणं पृक्षु सासहिम् । उ लोककृत्नुमद्रिवो हरिश्रियम् ॥८८०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/18-2_0881_yena_jyotIMShyAyave.md">
<details open><summary><h2>18-2_0881 येन ज्योतींष्यायवे ...{Loading}...</h2></summary>

ये꣢न꣣ ज्यो꣡ती꣢ꣳष्या꣣य꣢वे꣣ म꣡न꣢वे च वि꣣वे꣡दि꣢थ। म꣣न्दानो꣢ अ꣣स्य꣢ ब꣣र्हि꣢षो꣣ वि꣡ रा꣢जसि ॥ 18-2:0881 ॥

<details><summary>विस्वर-मूलम् (VC)</summary>

येन ज्योतीꣳष्यायवे मनवे च विवेदिथ । मन्दानो अस्य बर्हिषो वि राजसि ॥८८१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/18-3_0882_tadadyA_chitta.md">
<details open><summary><h2>18-3_0882 तदद्या चित्त ...{Loading}...</h2></summary>

त꣢द꣣द्या꣡ चि꣢त्त उ꣣क्थि꣡नोऽनु꣢꣯ ष्टुवन्ति पू꣣र्व꣡था꣢। वृ꣡ष꣢पत्नी꣣र꣡पो꣢ ज꣢या दि꣣वे꣡दि꣢वे ॥ 18-3:0882 ॥ ॥18 (ह)॥ [धा. 21 । उ नास्ति । स्व. 1।]

<details><summary>मूलम् (VC)</summary>

त꣢द꣢द्या꣡ चि꣢त्त उ꣣क्थि꣡नोऽनु꣢꣯ ष्टुवन्ति पू꣣र्व꣡था꣢ । वृ꣡ष꣢पत्नी꣣रपो꣡ ज꣢या दि꣣वे꣡दि꣢वे ॥८८२॥
</details>
<details><summary>विस्वर-मूलम् (VC)</summary>

तदद्या चित्त उक्थिनोऽनु ष्टुवन्ति पूर्वथा । वृषपत्नीरपो जया दिवेदिवे ॥८८२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/19-1_0883_shrudhI_havam.md">
<details open><summary><h2>19-1_0883 श्रुधी हवम् ...{Loading}...</h2></summary>

श्रु꣣धी꣡ हवं꣢꣯ तिर꣣श्च्या꣢꣫ इन्द्र꣣ य꣡स्त्वा꣢ सप꣣र्य꣡ति꣢। सु꣣वी꣡र्य꣢स्य꣣ गो꣡म꣢तो रा꣣य꣡स्पू꣢र्धि म꣣हा꣡ꣳअ꣢सि ॥ 19-1:0883 ॥

<details><summary>मूलम् (VC)</summary>

श्रु꣣धी꣡ हवं꣢꣯ तिर꣣श्च्या꣢꣫ इन्द्र꣣ य꣡स्त्वा꣢ सप꣣र्य꣡ति꣣ । सु꣣वी꣡र्य꣢स्य꣣ गो꣡म꣢तो रा꣣य꣡स्पू꣢र्धि म꣣हा꣡ꣳ अ꣢सि ॥८८३॥
</details>
<details><summary>विस्वर-मूलम् (VC)</summary>

श्रुधी हवं तिरश्च्या इन्द्र यस्त्वा सपर्यति । सुवीर्यस्य गोमतो रायस्पूर्धि महाꣳ असि ॥८८३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/19-2_0884_yasta_indra.md">
<details open><summary><h2>19-2_0884 यस्त इन्द्र ...{Loading}...</h2></summary>

य꣡स्त꣢ इन्द्र꣣ न꣡वी꣢यसीं꣣ गि꣡रं꣢ म꣣न्द्रा꣡मजी꣢꣯जनत्। चि꣣कित्वि꣡न्म꣢नसं꣣ धि꣡यं꣢ प्र꣣त्ना꣣मृ꣡त꣡स्य꣢ पि꣣प्यु꣡षी꣢म् ॥ 19-2:0884 ॥

<details><summary>मूलम् (VC)</summary>

य꣡स्त꣢ इन्द्र꣣ न꣡वी꣢यसीं꣣ गि꣡रं꣢ म꣣न्द्रा꣡मजी꣢꣯जनत् । चि꣣कित्वि꣡न्म꣢नसं꣣ धि꣡यं꣢ प्र꣣त्ना꣢मृ꣣त꣡स्य꣢ पि꣣प्यु꣡षी꣢म् ॥८८४॥
</details>
<details><summary>विस्वर-मूलम् (VC)</summary>

यस्त इन्द्र नवीयसीं गिरं मन्द्रामजीजनत् । चिकित्विन्मनसं धियं प्रत्नामृतस्य पिप्युषीम् ॥८८४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/2/2/19-3_0885_tamu_ShTavAma.md">
<details open><summary><h2>19-3_0885 तमु ष्टवाम ...{Loading}...</h2></summary>

त꣡मु꣢ ष्टवाम꣣ यं꣢꣫ गिर꣣ इ꣡न्द्र꣢मु꣣क्था꣡नि꣢ वावृ꣣धुः꣢। पु꣣रू꣡ण्य꣢स्य꣣ पौ꣢ꣳस्या꣣ सि꣡षा꣢सन्तो वनामहे ॥ 19-3:0885 ॥ ॥19 (फा)॥

<details><summary>मूलम् (VC)</summary>

त꣡मु꣢ ष्टवाम꣣ यं꣢꣫ गिर꣣ इ꣡न्द्र꣢मु꣣क्था꣡नि꣢ वावृ꣣धुः꣢ । पु꣣रू꣡ण्य꣢स्य꣣ पौꣳस्या꣣ सि꣡षा꣢सन्तो वनामहे ॥८८५॥
</details>
<details><summary>विस्वर-मूलम् (VC)</summary>

तमु ष्टवाम यं गिर इन्द्रमुक्थानि वावृधुः । पुरूण्यस्य पौꣳस्या सिषासन्तो वनामहे ॥८८५॥
</details>
</details>
</div>
