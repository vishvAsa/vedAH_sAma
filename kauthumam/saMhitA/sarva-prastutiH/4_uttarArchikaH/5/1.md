+++
title = "१ (११७५-१२५२)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/01-1_1175_shishu~n_jajnAnam.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/01-2_1176_RShimanA_ya.md">
<details open><summary><h2>01-2_1176 ऋषिमना य ...{Loading}...</h2></summary>

ऋ꣣षि꣢मना꣣ य꣡ ऋ꣢षि꣣कृ꣢त्स्व꣣र्षाः꣢ स꣣ह꣡स्र꣢नीथः पद꣣वीः꣡ क꣢वी꣣ना꣢म्। तृ꣣ती꣢यं꣣ धा꣡म꣢ महि꣣षः꣡ सिषा꣢꣯स꣣न्त्सो꣡मो꣢ वि꣣रा꣢ज꣣म꣡नु꣢ राजति꣣ ष्टु꣢प् ॥ 01-2:1176 ॥

<details><summary>विस्वर-मूलम् (VC)</summary>

ऋषिमना य ऋषिकृत्स्वर्षाः सहस्रनीथः पदवीः कवीनाम् । तृतीयं धाम महिषः सिषासन्त्सोमो विराजमनु राजति ष्टुप् ॥११७६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/01-3_1177_chamUShachChyenaH_shakuno.md">
<details open><summary><h2>01-3_1177 चमूषच्छ्येनः शकुनो ...{Loading}...</h2></summary>

च꣣मूष꣢च्छ्ये꣣नः꣡ श꣢कु꣣नो꣢ वि꣣भृ꣡त्वा꣢ गोवि꣣न्दु꣢र्द्र꣣प्स꣡ आयु꣢꣯धानि꣣ बि꣡भ्र꣢त्। अ꣣पा꣢मू꣣र्मि꣡ꣳ सच꣢꣯मानः समु꣣द्रं꣢ तु꣣री꣢यं꣣ धा꣡म꣢ महि꣣षो꣡ वि꣢वक्ति ॥ 01-3:1177 ॥ ॥1 (लु)॥ [धा. 24 । उ नास्ति । स्व. 5।]

<details><summary>मूलम् (VC)</summary>

च꣣मूष꣢च्छ्ये꣣नः꣡ श꣢कु꣣नो꣢ वि꣣भृ꣡त्वा꣢ गोवि꣣न्दु꣢र्द्र꣣प्स꣡ आयु꣢꣯धानि बि꣡भ्र꣢त् । अ꣣पा꣢मू꣣र्मि꣡ꣳ सच꣢꣯मानः समु꣣द्रं꣢ तु꣣री꣢यं꣣ धा꣡म꣢ महि꣣षो꣡ वि꣢वक्ति ॥११७७॥
</details>
<details><summary>विस्वर-मूलम् (VC)</summary>

चमूषच्छ्येनः शकुनो विभृत्वा गोविन्दुर्द्रप्स आयुधानि बिभ्रत् । अपामूर्मिꣳ सचमानः समुद्रं तुरीयं धाम महिषो विवक्ति ॥११७७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-1_1178_ete_somA.md">
<details open><summary><h2>02-1_1178 एते सोमा ...{Loading}...</h2></summary>

ए꣣ते꣡ सोमा꣢꣯ अ꣣भि꣢ प्रि꣣य꣡मिन्द्र꣢꣯स्य꣣ का꣡म꣢मक्षरन्। व꣡र्ध꣢न्तो अस्य वी꣣कय꣢꣯म् ॥ 02-1:1178 ॥

<details><summary>मूलम् (VC)</summary>

ए꣣ते꣡ सोमा꣢꣯ अ꣣भि꣢ प्रि꣣य꣡मिन्द्र꣢꣯स्य꣣ का꣡म꣢मक्षरन् । व꣡र्ध꣢न्तो अस्य वी꣣꣬र्य꣢꣯म् ॥११७८॥
</details>
<details><summary>विस्वर-मूलम् (VC)</summary>

एते सोमा अभि प्रियमिन्द्रस्य काममक्षरन् । वर्धन्तो अस्य वीर्यम् ॥११७८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-2_1179_punAnAsashchamUShado_gachChanto.md">
<details open><summary><h2>02-2_1179 पुनानासश्चमूषदो गच्छन्तो ...{Loading}...</h2></summary>

पु꣣नाना꣡स꣢श्चमू꣣ष꣢दो꣣ ग꣡च्छ꣢न्तो वा꣣यु꣢म꣣श्वि꣡ना꣢। ते꣡ नो꣢ धत्त सु꣣वी꣡र्य꣢म् ॥ 02-2:1179 ॥

<details><summary>विस्वर-मूलम् (VC)</summary>

पुनानासश्चमूषदो गच्छन्तो वायुमश्विना । ते नो धत्त सुवीर्यम् ॥११७९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-3_1180_indrasya_soma.md">
<details open><summary><h2>02-3_1180 इन्द्रस्य सोम ...{Loading}...</h2></summary>

इ꣡न्द्र꣢स्य सोम꣣ रा꣡ध꣢से पुना꣣नो꣡ हार्दि꣢꣯ चोदय। दे꣣वा꣢नां꣣ यो꣡नि꣢मा꣣स꣡द꣢म् ॥ 02-3:1180 ॥

<details><summary>विस्वर-मूलम् (VC)</summary>

इन्द्रस्य सोम राधसे पुनानो हार्दि चोदय । देवानां योनिमासदम् ॥११८०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-4_1181_mRjanti_tvA.md">
<details open><summary><h2>02-4_1181 मृजन्ति त्वा ...{Loading}...</h2></summary>

मृ꣣ज꣡न्ति꣢ त्वा꣣ द꣢श꣣ क्षि꣡पो꣢ हि꣣न्व꣡न्ति꣢ स꣣प्त꣢ धी꣣त꣡यः꣢। अ꣢नु꣣ वि꣡प्रा꣢ अमादिषुः ॥ 02-4:1181 ॥

<details><summary>विस्वर-मूलम् (VC)</summary>

मृजन्ति त्वा दश क्षिपो हिन्वन्ति सप्त धीतयः । अनु विप्रा अमादिषुः ॥११८१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-5_1182_devebhyastvA_madAya.md">
<details open><summary><h2>02-5_1182 देवेभ्यस्त्वा मदाय ...{Loading}...</h2></summary>

दे꣣वे꣡भ्य꣢स्त्वा꣣ म꣡दा꣢य꣣ क꣡ꣳ सृ꣢जा꣣न꣡मति꣢꣯ मे꣣꣬ष्यः꣢꣯। सं꣡ गोभि꣢꣯र्वासयामसि ॥ 02-5:1182 ॥

<details><summary>विस्वर-मूलम् (VC)</summary>

देवेभ्यस्त्वा मदाय कꣳ सृजानमति मेष्यः । सं गोभिर्वासयामसि ॥११८२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-6_1183_punAnaH_kalasheShvA.md">
<details open><summary><h2>02-6_1183 पुनानः कलशेष्वा ...{Loading}...</h2></summary>

पु꣣नानः꣢ क꣣ल꣢शे꣣ष्वा꣡ वस्त्रा꣢꣯ण्यरु꣣षो꣡ हरिः꣢꣯। प꣢रि꣣ ग꣡व्या꣢न्यव्यत ॥ 02-6:1183 ॥

<details><summary>विस्वर-मूलम् (VC)</summary>

पुनानः कलशेष्वा वस्त्राण्यरुषो हरिः । परि गव्यान्यव्यत ॥११८३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-7_1184_maghona_A.md">
<details open><summary><h2>02-7_1184 मघोन आ ...{Loading}...</h2></summary>

म꣣घो꣢न꣣ आ꣡ प꣢वस्व नो ज꣣हि꣢꣫ विश्वा꣣ अ꣢प꣣ द्वि꣡षः꣢। इ꣢न्दो꣣ स꣡खा꣢य꣣मा꣡ वि꣢श ॥ 02-7:1184 ॥

<details><summary>मूलम् (VC)</summary>

म꣣घो꣢न꣣ आ꣡ प꣢वस्व नो ज꣣हि꣢꣫ विश्वा꣣ अ꣢प꣣ द्वि꣡षः꣢ । इ꣢न्दो꣣ स꣡खा꣢य꣣मा꣡ वि꣡श ॥११८४॥
</details>
<details><summary>विस्वर-मूलम् (VC)</summary>

मघोन आ पवस्व नो जहि विश्वा अप द्विषः । इन्दो सखायमा विश ॥११८४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-8_1185_nRchaxasan_tvA.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/02-9_1186_vRShTin_divaH.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-1_1187_somaH_punAno.md">
<details open><summary><h2>03-1_1187 सोमः पुनानो ...{Loading}...</h2></summary>

सो꣡मः꣢ पुना꣣नो꣡ अ꣢र्षति स꣣ह꣡स्र꣢धारो꣣ अ꣡त्य꣢विः। वा꣣यो꣡रिन्द्र꣢꣯स्य निष्कृ꣣त꣢म् ॥ 03-1:1187 ॥

<details><summary>विस्वर-मूलम् (VC)</summary>

सोमः पुनानो अर्षति सहस्रधारो अत्यविः । वायोरिन्द्रस्य निष्कृतम् ॥११८७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-2_1188_pavamAnamavasyavo_vipramabhi.md">
<details open><summary><h2>03-2_1188 पवमानमवस्यवो विप्रमभि ...{Loading}...</h2></summary>

प꣡व꣢मानमवस्यवो꣣ वि꣡प्र꣢म꣣भि꣡ प्र गा꣢꣯यत। सु꣣ष्वाणं꣢ दे꣣व꣡वी꣢तये ॥ 03-2:1188 ॥

<details><summary>विस्वर-मूलम् (VC)</summary>

पवमानमवस्यवो विप्रमभि प्र गायत । सुष्वाणं देववीतये ॥११८८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-3_1189_pavante_vAjasAtaye.md">
<details open><summary><h2>03-3_1189 पवन्ते वाजसातये ...{Loading}...</h2></summary>

प꣡व꣢न्ते꣣ वा꣡ज꣢सातये꣣ सो꣡माः꣢ स꣣ह꣡स्र꣢पाजसः। गृ꣣णाना꣢ दे꣣व꣡वी꣢तये ॥ 03-3:1189 ॥

<details><summary>विस्वर-मूलम् (VC)</summary>

पवन्ते वाजसातये सोमाः सहस्रपाजसः । गृणाना देववीतये ॥११८९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-4_1190_uta_no.md">
<details open><summary><h2>03-4_1190 उत नो ...{Loading}...</h2></summary>

उ꣣त꣢ नो꣣ वा꣡ज꣢सातये꣣ प꣡व꣢स्व बृह꣣ती꣡रिषः꣢꣯। द्यु꣣म꣡दि꣢न्दो सु꣣वी꣡र्य꣢म् ॥ 03-4:1190 ॥

<details><summary>विस्वर-मूलम् (VC)</summary>

उत नो वाजसातये पवस्व बृहतीरिषः । द्युमदिन्दो सुवीर्यम् ॥११९०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-5_1191_atyA_hiyAnA.md">
<details open><summary><h2>03-5_1191 अत्या हियाना ...{Loading}...</h2></summary>

अ꣡त्या꣢ हिया꣣ना꣢꣫ न हे꣣तृ꣢भि꣣र꣡सृ꣢ग्रं꣣ वा꣡ज꣢सातये। वि꣢꣫ वार꣣म꣡व्य꣢मा꣣श꣡वः꣢ ॥ 03-5:1191 ॥

<details><summary>विस्वर-मूलम् (VC)</summary>

अत्या हियाना न हेतृभिरसृग्रं वाजसातये । वि वारमव्यमाशवः ॥११९१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-6_1192_te_naH.md">
<details open><summary><h2>03-6_1192 ते नः ...{Loading}...</h2></summary>

ते꣡ नः꣢ सह꣣स्रि꣡ण꣢ꣳ र꣣यिं꣡ पव꣢꣯न्ता꣣मा꣢ सु꣣वी꣡र्य꣢म्। स्वा꣣ना꣢ दे꣣वा꣢स꣣ इ꣡न्द꣢वः ॥ 03-6:1192 ॥

<details><summary>विस्वर-मूलम् (VC)</summary>

ते नः सहस्रिणꣳ रयिं पवन्तामा सुवीर्यम् । स्वाना देवास इन्दवः ॥११९२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-7_1193_vAshrA_arShantIndavo-bhi.md">
<details open><summary><h2>03-7_1193 वाश्रा अर्षन्तीन्दवोऽभि ...{Loading}...</h2></summary>

वा꣣श्रा꣡ अ꣢र्ष꣣न्ती꣡न्द꣢वो꣣ऽभि꣢ व꣣त्सं꣢꣫ न मा꣣त꣡रः꣢। द꣣धन्विरे꣡ गभ꣢꣯स्त्योः ॥ 03-7:1193 ॥

<details><summary>विस्वर-मूलम् (VC)</summary>

वाश्रा अर्षन्तीन्दवोऽभि वत्सं न मातरः । दधन्विरे गभस्त्योः ॥११९३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-8_1194_juShTa_indrAya.md">
<details open><summary><h2>03-8_1194 जुष्ट इन्द्राय ...{Loading}...</h2></summary>

जु꣢ष्ट꣣ इ꣡न्द्रा꣢य मत्स꣣रः꣡ पव꣢꣯मानः꣣ क꣡नि꣢क्रदत्। वि꣢श्वा꣣ अ꣢प꣣ द्वि꣡षो꣢ जहि ॥ 03-8:1194 ॥

<details><summary>विस्वर-मूलम् (VC)</summary>

जुष्ट इन्द्राय मत्सरः पवमानः कनिक्रदत् । विश्वा अप द्विषो जहि ॥११९४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/03-9_1195_apaghnanto_arAvNaH.md">
<details open><summary><h2>03-9_1195 अपघ्नन्तो अराव्णः ...{Loading}...</h2></summary>

अ꣣पघ्न꣢न्तो꣣ अ꣡रा꣢व्णः꣣ प꣡व꣢मानाः स्व꣣र्दृ꣡शः꣢। यो꣡ना꣢वृ꣣त꣡स्य꣢ सीदत ॥ 03-9:1195 ॥ ॥3 दू)॥

<details><summary>मूलम् (VC)</summary>

अ꣣पघ्न꣢न्तो꣣ अ꣡रा꣢व्णः꣣ प꣡व꣢मानाः स्व꣣र्दृ꣡शः꣢ । यो꣡ना꣢वृ꣣त꣡स्य꣢ सीदत ॥११९५॥
</details>
<details><summary>विस्वर-मूलम् (VC)</summary>

अपघ्नन्तो अराव्णः पवमानाः स्वर्दृशः । योनावृतस्य सीदत ॥११९५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-1_1196_somA_asRgramindavaH.md">
<details open><summary><h2>04-1_1196 सोमा असृग्रमिन्दवः ...{Loading}...</h2></summary>

सो꣡मा꣢ असृग्र꣣मि꣡न्द꣢वः सु꣣ता꣢ ऋ꣣त꣢स्य꣣ धा꣡र꣢या। इ꣡न्द्रा꣢य꣣ म꣡धु꣢मत्तमाः ॥ 04-1:1196 ॥

<details><summary>विस्वर-मूलम् (VC)</summary>

सोमा असृग्रमिन्दवः सुता ऋतस्य धारया । इन्द्राय मधुमत्तमाः ॥११९६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-2_1197_abhi_viprA.md">
<details open><summary><h2>04-2_1197 अभि विप्रा ...{Loading}...</h2></summary>

अ꣣भि꣡ विप्रा꣢꣯ अनूषत꣣ गा꣡वो꣢ व꣣त्सं꣢꣫ न धे꣣न꣡वः꣢। इ꣢न्द्र꣣ꣳ सो꣡म꣢स्य पी꣣त꣡ये꣢ ॥ 04-2:1197 ॥

<details><summary>विस्वर-मूलम् (VC)</summary>

अभि विप्रा अनूषत गावो वत्सं न धेनवः । इन्द्रꣳ सोमस्य पीतये ॥११९७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-3_1198_madachyutxeti_sAdane.md">
<details open><summary><h2>04-3_1198 मदच्युत्क्षेति सादने ...{Loading}...</h2></summary>

म꣣दच्यु꣡त्क्षे꣢ति꣣ सा꣡द꣢ने꣣ सि꣡न्धो꣢रू꣣र्मा꣡ वि꣢प꣣श्चि꣢त्। सो꣡मो꣢ गौ꣣री꣡ अधि꣢꣯ श्रि꣣तः꣢ ॥ 04-3:1198 ॥

<details><summary>विस्वर-मूलम् (VC)</summary>

मदच्युत्क्षेति सादने सिन्धोरूर्मा विपश्चित् । सोमो गौरी अधि श्रितः ॥११९८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-4_1199_divo_nAbhA.md">
<details open><summary><h2>04-4_1199 दिवो नाभा ...{Loading}...</h2></summary>

दि꣣वो꣡ नाभा꣢꣯ विचक्ष꣣णो꣢ऽव्या꣣ वा꣡रे꣢ महीयते। सो꣢मो꣣ यः꣢ सु꣣क्र꣡तुः꣢ क꣣विः꣢ ॥ 04-4:1199 ॥

<details><summary>विस्वर-मूलम् (VC)</summary>

दिवो नाभा विचक्षणोऽव्या वारे महीयते । सोमो यः सुक्रतुः कविः ॥११९९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-5_1200_yaH_somaH.md">
<details open><summary><h2>04-5_1200 यः सोमः ...{Loading}...</h2></summary>

यः꣡ सोमः꣢꣯ क꣣ल꣢शे꣣ष्वा꣢ अ꣣न्तः꣢ प꣣वि꣢त्र꣣ आ꣡हि꣢तः। त꣢꣫मिन्दुः꣣ प꣡रि꣢ षस्वजे ॥ 04-5:1200 ॥

<details><summary>विस्वर-मूलम् (VC)</summary>

यः सोमः कलशेष्वा अन्तः पवित्र आहितः । तमिन्दुः परि षस्वजे ॥१२००॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-6_1201_pra_vAchaminduriShyati.md">
<details open><summary><h2>04-6_1201 प्र वाचमिन्दुरिष्यति ...{Loading}...</h2></summary>

प्र꣢꣫ वाच꣣मि꣡न्दु꣢रिष्यति समु꣣द्र꣡स्याधि꣢꣯ वि꣣ष्ट꣡पि꣢। जि꣢न्व꣣न्को꣡शं꣢ मधु꣣श्चु꣡त꣢म् ॥ 04-6:1201 ॥

<details><summary>विस्वर-मूलम् (VC)</summary>

प्र वाचमिन्दुरिष्यति समुद्रस्याधि विष्टपि । जिन्वन्कोशं मधुश्चुतम् ॥१२०१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-7_1202_nityastotro_vanaspatirdhenAmantaH.md">
<details open><summary><h2>04-7_1202 नित्यस्तोत्रो वनस्पतिर्धेनामन्तः ...{Loading}...</h2></summary>

नि꣡त्य꣢स्तोत्रो꣣ व꣢न꣣स्प꣡ति꣢र्धे꣣ना꣢म꣣न्तः꣡ स꣢ब꣣र्दु꣡घा꣢म्। हि꣣न्वानो꣡ मानु꣢꣯षा यु꣣जा꣢ ॥ 04-7:1202 ॥

<details><summary>विस्वर-मूलम् (VC)</summary>

नित्यस्तोत्रो वनस्पतिर्धेनामन्तः सबर्दुघाम् । हिन्वानो मानुषा युजा ॥१२०२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-8_1203_A_pavamAna.md">
<details open><summary><h2>04-8_1203 आ पवमान ...{Loading}...</h2></summary>

आ꣡ प꣢वमान धारय र꣣यि꣢ꣳ स꣣ह꣡स्र꣢वर्चसम्। अ꣣स्मे꣡ इ꣢न्दो स्वा꣣भु꣡व꣢म् ॥ 04-8:1203 ॥

<details><summary>मूलम् (VC)</summary>

आ꣡ प꣢वमान धारया र꣣यि꣢ꣳ स꣣ह꣡स्र꣢वर्चसम् । अ꣣स्मे꣡ इ꣢न्दो स्वा꣣भु꣡व꣢म् ॥१२०३॥
</details>
<details><summary>विस्वर-मूलम् (VC)</summary>

आ पवमान धारया रयिꣳ सहस्रवर्चसम् । अस्मे इन्दो स्वाभुवम् ॥१२०३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/04-9_1204_abhi_priyA.md">
<details open><summary><h2>04-9_1204 अभि प्रिया ...{Loading}...</h2></summary>

अ꣣भि꣢ प्रि꣣या꣢ दि꣣वः꣢ क꣣वि꣢उविप्रः꣣ स꣡ धार꣢꣯या सु꣣तः꣢। सो꣡मो꣢ हिन्वे परा꣣व꣡ति꣢ ॥ 04-9:1204 ॥ ॥4 (भे)॥

<details><summary>मूलम् (VC)</summary>

अ꣣भि꣢ प्रि꣣या꣢ दि꣣वः꣢ क꣣वि꣢꣫र्विप्रः꣣ स꣡ धार꣢꣯या सु꣣तः꣢ । सो꣡मो꣢ हिन्वे परा꣣व꣡ति꣢ ॥१२०४॥
</details>
<details><summary>विस्वर-मूलम् (VC)</summary>

अभि प्रिया दिवः कविर्विप्रः स धारया सुतः । सोमो हिन्वे परावति ॥१२०४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/05-1_1205_utte_shuShmAsa.md">
<details open><summary><h2>05-1_1205 उत्ते शुष्मास ...{Loading}...</h2></summary>

उ꣢त्ते꣣ शु꣡ष्मा꣢स ईरते꣣ सि꣡न्धो꣢रू꣣र्मे꣡रि꣢व स्व꣣नः꣢। वा꣣ण꣡स्य꣢ चोदया प꣣वि꣢म् ॥ 05-1:1205 ॥

<details><summary>विस्वर-मूलम् (VC)</summary>

उत्ते शुष्मास ईरते सिन्धोरूर्मेरिव स्वनः । वाणस्य चोदया पविम् ॥१२०५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/05-2_1206_prasave_ta.md">
<details open><summary><h2>05-2_1206 प्रसवे त ...{Loading}...</h2></summary>

प्र꣣सवे꣢ त꣣ उ꣡दी꣢रते ति꣣स्रो꣡ वाचो꣢꣯ मख꣣स्यु꣡वः꣢। य꣢꣫दव्य꣣ ए꣢षि꣣ सा꣡न꣢वि ॥ 05-2:1206 ॥

<details><summary>विस्वर-मूलम् (VC)</summary>

प्रसवे त उदीरते तिस्रो वाचो मखस्युवः । यदव्य एषि सानवि ॥१२०६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/05-3_1207_avyA_vAraiH.md">
<details open><summary><h2>05-3_1207 अव्या वारैः ...{Loading}...</h2></summary>

अ꣢व्या꣣ वा꣢रैः꣣ प꣡रि꣢ प्रि꣣य꣡ꣳ हरि꣢꣯ꣳ हिन्व꣣न्त्य꣡द्रि꣢भिः। प꣡व꣢मानं मधु꣣श्चु꣡त꣢म् ॥ 05-3:1207 ॥

<details><summary>मूलम् (VC)</summary>

अ꣢व्या꣣ वा꣢रैः꣣ प꣡रि꣢ प्रि꣣य꣡ꣳ ह꣢꣯रिꣳ हिन्व꣣न्त्य꣡द्रि꣢भिः । प꣡व꣢मानं मधु꣣श्चु꣡त꣢म् ॥१२०७॥
</details>
<details><summary>विस्वर-मूलम् (VC)</summary>

अव्या वारैः परि प्रियꣳ हरिꣳ हिन्वन्त्यद्रिभिः । पवमानं मधुश्चुतम् ॥१२०७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/05-4_1208_A_pavasva.md">
<details open><summary><h2>05-4_1208 आ पवस्व ...{Loading}...</h2></summary>

आ꣡ प꣢वस्व मदिन्तम प꣣वि꣢त्रं꣣ धा꣡र꣢या कवे। अ꣣र्क꣢स्य꣣ यो꣡नि꣢मा꣣स꣡द꣢म् ॥ 05-4:1208 ॥

<details><summary>विस्वर-मूलम् (VC)</summary>

आ पवस्व मदिन्तम पवित्रं धारया कवे । अर्कस्य योनिमासदम् ॥१२०८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/05-5_1209_sa_pavasva.md">
<details open><summary><h2>05-5_1209 स पवस्व ...{Loading}...</h2></summary>

स꣡ प꣢वस्व मदिन्तम꣣ गो꣡भि꣢रञ्जा꣣नो꣢ अ꣣क्तु꣡भिः꣢। ए꣡न्द्र꣢स्य ज꣣ठ꣡रं꣢ विश ॥ 05-5:1209 ॥ ॥5 (का)॥

<details><summary>मूलम् (VC)</summary>

स꣡ प꣢वस्व मदिन्तम꣣ गो꣡भि꣢रञ्जा꣣नो꣢ अ꣣क्तु꣡भिः꣢ । ए꣡न्द्र꣢स्य ज꣣ठ꣡रं꣢ विश ॥१२०९॥
</details>
<details><summary>विस्वर-मूलम् (VC)</summary>

स पवस्व मदिन्तम गोभिरञ्जानो अक्तुभिः । एन्द्रस्य जठरं विश ॥१२०९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/06-1_1210_ayA_vItI.md">
<details open><summary><h2>06-1_1210 अया वीती ...{Loading}...</h2></summary>

अ꣣या꣢ वी꣣ती꣡ परि꣢꣯ स्रव꣣ य꣡स्त꣢ इन्दो꣣ म꣢दे꣣ष्वा꣢। अ꣣वा꣡ह꣢न्नव꣣ती꣡र्नव꣢꣯ ॥ 06-1:1210 ॥

<details><summary>विस्वर-मूलम् (VC)</summary>

अया वीती परि स्रव यस्त इन्दो मदेष्वा । अवाहन्नवतीर्नव ॥१२१०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/06-2_1211_puraH_sadya.md">
<details open><summary><h2>06-2_1211 पुरः सद्य ...{Loading}...</h2></summary>

पु꣡रः꣢ स꣣द्य꣢ इ꣣त्था꣡धि꣢ये꣣ दि꣡वो꣢दासाय꣣ शं꣡ब꣢रम्। अ꣢ध꣣ त्यं꣢ तु꣣र्व꣢शं꣣ य꣡दु꣢म् ॥ 06-2:1211 ॥

<details><summary>मूलम् (VC)</summary>

पु꣡रः꣢ स꣣द्य꣢ इ꣣त्था꣡धि꣢ये꣣ दि꣡वो꣢दासाय꣣ श꣡म्ब꣢रम् । अ꣢ध꣣ त्यं꣢ तु꣣र्व꣢शं꣣ य꣡दु꣢म् ॥१२११॥
</details>
<details><summary>विस्वर-मूलम् (VC)</summary>

पुरः सद्य इत्थाधिये दिवोदासाय शम्बरम् । अध त्यं तुर्वशं यदुम् ॥१२११॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/06-3_1212_pari_no.md">
<details open><summary><h2>06-3_1212 परि नो ...{Loading}...</h2></summary>

प꣡रि꣢ नो꣣ अ꣡श्व꣢मश्व꣣वि꣡द्गोम꣢꣯दिन्दो꣣ हि꣡र꣢ण्यवत्। क्ष꣡रा꣢ सह꣣स्रि꣢णी꣣रि꣡षः꣢ ॥ 06-3:1212 ॥ ॥6 (हि)॥ [धा. 11 । उ नास्ति । स्व. 3।]

<details><summary>मूलम् (VC)</summary>

प꣡रि꣢ णो꣣ अ꣡श्व꣢मश्व꣣वि꣡द्गोम꣢꣯दिन्दो꣣ हि꣡र꣢ण्यवत् । क्ष꣡रा꣢ सह꣣स्रि꣢णी꣣रि꣡षः꣢ ॥१२१२॥
</details>
<details><summary>विस्वर-मूलम् (VC)</summary>

परि णो अश्वमश्वविद्गोमदिन्दो हिरण्यवत् । क्षरा सहस्रिणीरिषः ॥१२१२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/07-1_1213_apaghnanpavate_mRdho-pa.md">
<details open><summary><h2>07-1_1213 अपघ्नन्पवते मृधोऽप ...{Loading}...</h2></summary>

अ꣣पघ्न꣡न्प꣢वते꣣ मृ꣢꣫धोऽप꣣ सो꣢मो꣣ अ꣡रा꣢व्णः। ग꣢च्छ꣣न्नि꣡न्द्र꣢स्य निष्कृ꣣त꣢म् ॥ 07-1:1213 ॥

<details><summary>विस्वर-मूलम् (VC)</summary>

अपघ्नन्पवते मृधोऽप सोमो अराव्णः । गच्छन्निन्द्रस्य निष्कृतम् ॥१२१३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/07-2_1214_maho_no.md">
<details open><summary><h2>07-2_1214 महो नो ...{Loading}...</h2></summary>

म꣣हो꣡ नो꣢ रा꣣य꣡ आ भ꣢꣯र꣣ प꣡व꣢मान ज꣣ही꣡ मृधः꣢꣯। रा꣡स्वे꣢न्दो वी꣣र꣢व꣣द्य꣡शः꣢ ॥ 07-2:1214 ॥

<details><summary>विस्वर-मूलम् (VC)</summary>

महो नो राय आ भर पवमान जही मृधः । रास्वेन्दो वीरवद्यशः ॥१२१४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/07-3_1215_na_tvA.md">
<details open><summary><h2>07-3_1215 न त्वा ...{Loading}...</h2></summary>

न꣡ त्वा꣢ श꣣तं꣢ च꣣ न꣢꣫ ह्रुतो꣣ रा꣢धो꣣ दि꣡त्स꣢न्त꣣मा꣡ मि꣢नन्। य꣡त्पु꣢ना꣣नो꣡ म꣢ख꣣स्य꣡से꣢ ॥ 07-3:1215 ॥ ॥7 (खा)॥ [धा. 11 । उ 2 । स्व. 2।]

<details><summary>मूलम् (VC)</summary>

न꣡ त्वा꣢ श꣣तं꣢ च꣣ न꣢꣫ ह्रुतो꣣ रा꣢धो꣣ दि꣡त्स꣢न्त꣣मा꣡ मि꣢नन् । य꣡त्पु꣢ना꣣नो꣡ म꣢ख꣣स्य꣡से꣢ ॥१२१५॥
</details>
<details><summary>विस्वर-मूलम् (VC)</summary>

न त्वा शतं च न ह्रुतो राधो दित्सन्तमा मिनन् । यत्पुनानो मखस्यसे ॥१२१५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/08-1_1216_ayA_pavasva.md">
<details open><summary><h2>08-1_1216 अया पवस्व ...{Loading}...</h2></summary>

अ꣣या꣡ प꣢वस्व꣣ धा꣡र꣢या꣣ य꣢या꣣ सू꣢र्य꣣म꣡रो꣢चयः। हि꣣न्वानो꣡ मानु꣢꣯षीर꣣पः꣢ ॥ 08-1:1216 ॥

<details><summary>विस्वर-मूलम् (VC)</summary>

अया पवस्व धारया यया सूर्यमरोचयः । हिन्वानो मानुषीरपः ॥१२१६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/08-2_1217_ayukta_sUra.md">
<details open><summary><h2>08-2_1217 अयुक्त सूर ...{Loading}...</h2></summary>

अ꣡यु꣢क्त꣣ सू꣢र꣣ ए꣡त꣢शं꣣ प꣡व꣢मानो म꣣ना꣡वधि꣢꣯। अ꣣न्त꣡रि꣢क्षेण꣣ या꣡त꣢वे ॥ 08-2:1217 ॥

<details><summary>विस्वर-मूलम् (VC)</summary>

अयुक्त सूर एतशं पवमानो मनावधि । अन्तरिक्षेण यातवे ॥१२१७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/08-3_1218_uta_tyA.md">
<details open><summary><h2>08-3_1218 उत त्या ...{Loading}...</h2></summary>

उ꣣त꣢꣫ त्या ह꣣रि꣢तो꣣ र꣢थे꣣ सू꣡रो꣢ अयुक्त꣣ या꣡त꣢वे। इ꣢न्दु꣣रि꣢न्द्र꣣ इ꣡ति꣢ ब्रु꣣व꣢न् ॥ 08-3:1218 ॥ ॥8 (का)॥

<details><summary>मूलम् (VC)</summary>

उ꣣त꣢꣫ त्या ह꣣रि꣢तो꣣ र꣢थे꣣ सू꣡रो꣢ अयुक्त꣣ या꣡त꣢वे । इ꣢न्दु꣣रि꣢न्द्र꣣ इ꣡ति꣢ ब्रु꣣व꣢न् ॥१२१८॥
</details>
<details><summary>विस्वर-मूलम् (VC)</summary>

उत त्या हरितो रथे सूरो अयुक्त यातवे । इन्दुरिन्द्र इति ब्रुवन् ॥१२१८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/09-1_1219_agniM_vo.md">
<details open><summary><h2>09-1_1219 अग्निं वो ...{Loading}...</h2></summary>

अ꣣ग्निं꣡ वो꣢ दे꣣व꣢म꣣ग्नि꣡भिः꣢ स꣣जो꣢षा꣣ य꣡जि꣢ष्ठं दू꣣त꣡म꣢ध्व꣣रे꣡ कृ꣢णुध्वम्। यो꣡ मर्त्ये꣢꣯षु꣣ नि꣡ध्रु꣢विर्ऋ꣣ता꣢वा꣣ त꣡पु꣢र्मूर्धा घृ꣣ता꣡न्नः꣢ पाव꣣कः꣢ ॥ 09-1:1219 ॥

<details><summary>मूलम् (VC)</summary>

अ꣣ग्निं꣡ वो꣢ दे꣣व꣢म꣣ग्नि꣡भिः꣢ स꣣जो꣢षा꣣ य꣡जि꣢ष्ठं दू꣣त꣡म꣢ध्व꣣रे꣡ कृ꣢णुध्वम् । यो꣡ मर्त्ये꣢꣯षु꣣ नि꣡ध्रु꣢विरृ꣣ता꣢वा꣣ त꣡पु꣢र्मूर्धा घृ꣣ता꣡न्नः꣢ पाव꣣कः꣢ ॥१२१९॥
</details>
<details><summary>विस्वर-मूलम् (VC)</summary>

अग्निं वो देवमग्निभिः सजोषा यजिष्ठं दूतमध्वरे कृणुध्वम् । यो मर्त्येषु निध्रुविरृतावा तपुर्मूर्धा घृतान्नः पावकः ॥१२१९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/09-2_1220_prothadashvo_na.md">
<details open><summary><h2>09-2_1220 प्रोथदश्वो न ...{Loading}...</h2></summary>

प्रो꣢थ꣣द꣢श्वो꣣ न꣡ यव꣢꣯सेऽवि꣣ष्य꣢न्य꣣दा꣢ म꣣हः꣢ सं꣣व꣡र꣢णा꣣द्व्य꣡स्था꣢त्। आ꣡द꣢स्य꣣ वा꣢तो꣣ अ꣡नु꣢ वाति शो꣣चि꣡रध꣢꣯ स्म ते꣣ व्र꣡ज꣢नं कृ꣣ष्ण꣡म꣢स्ति ॥ 09-2:1220 ॥

<details><summary>विस्वर-मूलम् (VC)</summary>

प्रोथदश्वो न यवसेऽविष्यन्यदा महः संवरणाद्व्यस्थात् । आदस्य वातो अनु वाति शोचिरध स्म ते व्रजनं कृष्णमस्ति ॥१२२०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/09-3_1221_udyasya_te.md">
<details open><summary><h2>09-3_1221 उद्यस्य ते ...{Loading}...</h2></summary>

उ꣡द्यस्य꣢꣯ ते꣣ न꣡व꣢जातस्य꣣ वृ꣢꣫ष्णोऽग्ने꣣ च꣡र꣢न्त्य꣣ज꣡रा꣢ इधा꣣नाः꣢। अ꣡च्छा꣣ द्या꣡म꣢रु꣣षो꣢ धू꣣म꣡ ए꣢षि꣣ सं꣢ दू꣣तो꣡ अ꣢ग्न꣣ ई꣡य꣢से꣣ हि꣢ दे꣣वा꣢न् ॥ 09-3:1221 ॥ ॥9 (टी)॥ [धा. 18 । उ 1 । स्व. 4।]

<details><summary>मूलम् (VC)</summary>

उ꣡द्यस्य꣢꣯ ते꣣ न꣡व꣢जातस्य꣣ वृ꣢꣫ष्णोऽग्ने꣣ च꣡र꣢न्त्य꣣ज꣡रा꣢ इधा꣣नाः꣢ । अ꣢च्छा꣣ द्या꣡म꣢रु꣣षो꣢ धू꣣म꣡ ए꣢षि꣣ सं꣢ दू꣣तो꣡ अ꣢ग्न꣣ ई꣡य꣢से꣣ हि꣢ दे꣣वा꣢न् ॥१२२१॥
</details>
<details><summary>विस्वर-मूलम् (VC)</summary>

उद्यस्य ते नवजातस्य वृष्णोऽग्ने चरन्त्यजरा इधानाः । अच्छा द्यामरुषो धूम एषि सं दूतो अग्न ईयसे हि देवान् ॥१२२१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/10-1_1222_tamindraM_vAjayAmasi.md">
<details open><summary><h2>10-1_1222 तमिन्द्रं वाजयामसि ...{Loading}...</h2></summary>

त꣡मिन्द्रं꣢꣯ वाजयामसि म꣣हे꣢ वृ꣣त्रा꣢य꣣ ह꣡न्त꣢वे। स꣡ वृषा꣢꣯ वृष꣣भो꣡ भु꣢वत् ॥ 10-1:1222 ॥

<details><summary>विस्वर-मूलम् (VC)</summary>

तमिन्द्रं वाजयामसि महे वृत्राय हन्तवे । स वृषा वृषभो भुवत् ॥१२२२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/10-2_1223_indraH_sa.md">
<details open><summary><h2>10-2_1223 इन्द्रः स ...{Loading}...</h2></summary>

इ꣢न्द्रः꣣ स꣡ दाम꣢꣯ने कृ꣣त꣡ ओजि꣢꣯ष्ठः꣣ स꣡ बले꣢꣯ हि꣣तः꣢। द्यु꣣म्नी꣢ श्लो꣣की꣢꣫ स सो꣣म्यः꣢ ॥ 10-2:1223 ॥

<details><summary>विस्वर-मूलम् (VC)</summary>

इन्द्रः स दामने कृत ओजिष्ठः स बले हितः । द्युम्नी श्लोकी स सोम्यः ॥१२२३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/10-3_1224_girAu_vajro.md">
<details open><summary><h2>10-3_1224 गिराउ वज्रो ...{Loading}...</h2></summary>

गि꣣रा꣣उ वज्रो꣣ न꣡ सम्भृ꣢꣯तः꣣ स꣡ब꣢लो꣣ अ꣡न꣢पच्युतः। व꣣वक्ष꣣ उ꣣ग्रो꣡ अस्तृ꣢꣯तः ॥ 10-3:1224 ॥ ॥10 (छे)॥

<details><summary>मूलम् (VC)</summary>

गि꣣रा꣢꣫ वज्रो꣣ न꣡ सम्भृ꣢꣯तः꣣ स꣡ब꣢लो꣣ अ꣡न꣢पच्युतः । व꣣व꣢क्ष उ꣣ग्रो꣡ अस्तृ꣢꣯तः ॥१२२४॥
</details>
<details><summary>विस्वर-मूलम् (VC)</summary>

गिरा वज्रो न सम्भृतः सबलो अनपच्युतः । ववक्ष उग्रो अस्तृतः ॥१२२४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/11-1_1225_adhvaryo_adribhiH.md">
<details open><summary><h2>11-1_1225 अध्वर्यो अद्रिभिः ...{Loading}...</h2></summary>

अ꣡ध्व꣢र्यो꣣ अ꣡द्रि꣢भिः सु꣣त꣡ꣳ सोमं꣢꣯ प꣣वि꣢त्र꣣ आ꣡ न꣢य। पु꣣नाही꣡न्द्रा꣢य꣣ पा꣡त꣢वे ॥ 11-1:1225 ॥

<details><summary>विस्वर-मूलम् (VC)</summary>

अध्वर्यो अद्रिभिः सुतꣳ सोमं पवित्र आ नय । पुनाहीन्द्राय पातवे ॥१२२५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/11-2_1226_tava_tya.md">
<details open><summary><h2>11-2_1226 तव त्य ...{Loading}...</h2></summary>

त꣢व꣣ त्य꣡ इ꣢न्दो꣣ अ꣡न्ध꣢सो दे꣣वा꣢꣫ मधो꣣कव्या꣢꣯शत। प꣡व꣢मानस्य म꣣रु꣡तः꣢ ॥ 11-2:1226 ॥

<details><summary>मूलम् (VC)</summary>

त꣢व꣣ त्य꣡ इ꣢न्दो꣣ अ꣡न्ध꣢सो दे꣣वा꣢꣫ मधो꣣꣬र्व्या꣢꣯शत । प꣡व꣢मानस्य म꣣रु꣡तः꣢ ॥१२२६॥
</details>
<details><summary>विस्वर-मूलम् (VC)</summary>

तव त्य इन्दो अन्धसो देवा मधोर्व्याशत । पवमानस्य मरुतः ॥१२२६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/11-3_1227_divaH_pIyUShamuttama.md">
<details open><summary><h2>11-3_1227 दिवः पीयूषमुत्तम ...{Loading}...</h2></summary>

दि꣣वः꣢ पी꣣यू꣡ष꣢मुत्त꣣म꣢꣫ सोम꣣मि꣡न्द्रा꣢य व꣣ज्रि꣡णे꣢। सु꣣नो꣢ता꣣ म꣡धु꣢मत्तमम् ॥ 11-3:1227 ॥ ॥11 (खा)॥ [धा. 11 । उ 2 । स्व. 2।]

<details><summary>मूलम् (VC)</summary>

दि꣣वः꣢ पी꣣यू꣡ष꣢मुत्त꣣म꣢꣫ꣳ सोम꣣मि꣡न्द्रा꣢य व꣣ज्रि꣡णे꣢ । सु꣣नो꣢ता꣣ म꣡धु꣢मत्तमम् ॥१२२७॥
</details>
<details><summary>विस्वर-मूलम् (VC)</summary>

दिवः पीयूषमुत्तमꣳ सोममिन्द्राय वज्रिणे । सुनोता मधुमत्तमम् ॥१२२७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/12-1_1228_dharttA_divaH.md">
<details open><summary><h2>12-1_1228 धर्त्ता दिवः ...{Loading}...</h2></summary>

ध꣣र्त्ता꣢ दि꣣वः꣡ प꣢वते꣣ कृ꣢त्व्यो꣣ र꣢सो꣣ द꣡क्षो꣢ दे꣣वा꣡ना꣢मनु꣣मा꣢द्यो꣣ नृ꣡भिः꣢। ह꣡रिः꣢ सृजा꣣नो꣢꣫ अत्यो꣣ न꣡ सत्व꣢꣯भि꣣र्वृ꣢था꣣ पा꣡जा꣢ꣳसि कृणुषे न꣣दी꣢ष्वा ॥ 12-1:1228 ॥

<details><summary>मूलम् (VC)</summary>

ध꣣र्ता꣢ दि꣣वः꣡ प꣢वते꣣ कृ꣢त्व्यो꣣ र꣢सो꣣ द꣡क्षो꣢ दे꣣वा꣡ना꣢मनु꣣मा꣢द्यो꣣ नृ꣡भिः꣢ । ह꣡रिः꣢ सृजा꣣नो꣢꣫ अत्यो꣣ न꣡ सत्व꣢꣯भि꣣र्वृ꣢था꣣ पा꣡जा꣢ꣳसि कृणुषे न꣣दी꣢ष्वा ॥१२२८॥
</details>
<details><summary>विस्वर-मूलम् (VC)</summary>

धर्ता दिवः पवते कृत्व्यो रसो दक्षो देवानामनुमाद्यो नृभिः । हरिः सृजानो अत्यो न सत्वभिर्वृथा पाजाꣳसि कृणुषे नदीष्वा ॥१२२८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/12-2_1229_shUro_na.md">
<details open><summary><h2>12-2_1229 शूरो न ...{Loading}...</h2></summary>

शू꣢रो꣣ न꣡ ध꣢त्त꣣ आ꣡??यु꣢??धा꣣ गभस्त्योः꣣ स्व꣢ऽðऔः(स्वाः) सि꣡षा꣢सन्रथि꣣रो꣡ गवि꣢꣯ष्टिषु। इ꣣न्द्र꣢??स्य꣣ शु꣡ष्म꣢मी꣣र??य??न्नप??स्यु꣢भि꣣रि꣡न्दु꣢र्हिन्वा꣣नो꣡ अ꣢ज्यते मनी꣣षि꣡भिः꣢ ॥ 12-2:1229 ॥

<details><summary>मूलम् (VC)</summary>

शू꣢रो꣣ न꣡ ध꣢त्त꣣ आ꣡यु꣢धा꣣ गभस्त्योः꣣ स्वाः꣢३ सि꣡षा꣢सन्रथि꣣रो꣡ गवि꣢꣯ष्टिषु । इ꣡न्द्र꣢स्य꣣ शु꣡ष्म꣢मी꣣र꣡य꣢न्नप꣣स्यु꣢भि꣣रि꣡न्दु꣢र्हिन्वा꣣नो꣡ अ꣢ज्यते मनी꣣षि꣡भिः꣢ ॥१२२९॥
</details>
<details><summary>विस्वर-मूलम् (VC)</summary>

शूरो न धत्त आयुधा गभस्त्योः स्वाः३ सिषासन्रथिरो गविष्टिषु । इन्द्रस्य शुष्ममीरयन्नपस्युभिरिन्दुर्हिन्वानो अज्यते मनीषिभिः ॥१२२९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/12-3_1230_indrasya_soma.md">
<details open><summary><h2>12-3_1230 इन्द्रस्य सोम ...{Loading}...</h2></summary>

इ꣡न्द्र꣢स्य सोम꣣ प꣡व꣢मान ऊ꣣र्मि꣡णा꣢ तवि꣣ष्य꣡मा꣢णो ज꣣ठ꣢रे꣣ष्वा꣡ वि꣢श। प्र꣡ नः꣢ पिन्व वि꣣द्यु꣢द꣣भ्रे꣢व꣣ रो꣡द꣢सी धि꣣या꣢ नो꣣ वा꣢जा꣣ꣳ उ꣡प꣢ माहि꣣ श꣡श्व꣢तः ॥ 12-3:1230 ॥ ॥12 (चा)॥ [धा. 27 । उ 1 । स्व. 2। ]

<details><summary>मूलम् (VC)</summary>

इ꣡न्द्र꣢स्य सोम꣣ प꣡व꣢मान ऊ꣣र्मि꣡णा꣢ तवि꣣ष्य꣡मा꣢णो ज꣣ठ꣢रे꣣ष्वा꣡ वि꣢श । प्र꣡ नः꣢ पिन्व वि꣣द्यु꣢द꣣भ्रे꣢व꣣ रो꣡द꣢सी धि꣣या꣢ नो꣣ वा꣢जा꣣ꣳ उ꣡प꣢ माहि꣣ श꣡श्व꣢तः ॥१२३०॥
</details>
<details><summary>विस्वर-मूलम् (VC)</summary>

इन्द्रस्य सोम पवमान ऊर्मिणा तविष्यमाणो जठरेष्वा विश । प्र नः पिन्व विद्युदभ्रेव रोदसी धिया नो वाजाꣳ उप माहि शश्वतः ॥१२३०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/13-1_1231_yadindra_prAgapAguda~NnyagvA.md">
<details open><summary><h2>13-1_1231 यदिन्द्र प्रागपागुदङ्न्यग्वा ...{Loading}...</h2></summary>

य꣡दि꣢न्द्र꣣ प्रा꣢꣫गपा꣣गु꣢द꣣꣬ङ्न्य꣢꣯ग्वा हू꣣य꣢से꣣ नृ꣡भिः꣢। सि꣡मा꣢ पु꣣रू꣡ नृषू꣢꣯तो अ꣣स्या꣢न꣣वे꣡ऽस्रिं꣢ प्रशर्ध तु꣣र्व꣡शे꣢ ॥ 13-1:1231 ॥

<details><summary>मूलम् (VC)</summary>

य꣡दि꣢न्द्र꣣ प्रा꣢꣫गपा꣣गु꣢दङ्न्य꣣꣬ग्वा꣢꣯ हू꣣य꣢से꣣ नृ꣡भिः꣢ । सि꣡मा꣢ पु꣣रू꣡ नृषू꣢꣯तो अ꣣स्या꣢न꣣वे꣡ऽसि꣢ प्रशर्ध तु꣣र्व꣡शे꣢ ॥१२३१॥
</details>
<details><summary>विस्वर-मूलम् (VC)</summary>

यदिन्द्र प्रागपागुदङ्न्यग्वा हूयसे नृभिः । सिमा पुरू नृषूतो अस्यानवेऽसि प्रशर्ध तुर्वशे ॥१२३१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/13-2_1232_yadvA_rume.md">
<details open><summary><h2>13-2_1232 यद्वा रुमे ...{Loading}...</h2></summary>

य꣢द्वा꣣ रु꣢मे꣣ रु꣡श꣢मे꣣ श्या꣡व꣢के꣣ कृ꣢प꣣ इ꣡न्द्र꣢ मा꣣द꣡य꣢से꣣ स꣡चा꣢। क꣡ण्वा꣢सस्त्वा꣣ स्तो꣡मे꣢भि꣣र्ब्र꣡ह्म꣢वाहस꣣ इ꣡न्द्रा य꣢꣯च्छ꣣न्त्या꣡ ग꣢हि ॥ 13-2:1232 ॥ ॥13 (कि)॥ [धा. 11 । उ 1 । स्व. 3।]

<details><summary>मूलम् (VC)</summary>

य꣢द्वा꣣ रु꣢मे꣣ रु꣡श꣢मे꣣ श्या꣡व꣢के꣣ कृ꣢प꣣ इ꣡न्द्र꣢ मा꣣द꣡य꣢से꣣ स꣡चा꣢ । क꣡ण्वा꣢सस्त्वा꣣ स्तो꣡मे꣢भि꣣र्ब्र꣡ह्म꣢वाहस꣣ इ꣡न्द्रा य꣢꣯च्छ꣣न्त्या꣡ ग꣢हि ॥१२३२॥
</details>
<details><summary>विस्वर-मूलम् (VC)</summary>

यद्वा रुमे रुशमे श्यावके कृप इन्द्र मादयसे सचा । कण्वासस्त्वा स्तोमेभिर्ब्रह्मवाहस इन्द्रा यच्छन्त्या गहि ॥१२३२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/14-1_1233_ubhayaM_shRNavachcha.md">
<details open><summary><h2>14-1_1233 उभयं शृणवच्च ...{Loading}...</h2></summary>

उ꣣भ꣡य꣢ꣳ शृ꣣ण꣡व꣢च्च न꣣ इ꣡न्द्रो꣢ अ꣣र्वा꣢गि꣣दं꣡ वचः꣢꣯। स꣣त्रा꣡च्या꣢ म꣣घ꣢वा꣣न्त्सो꣡म꣢पीतये धि꣣या꣡ शवि꣢꣯ष्ठ꣣ आ꣡ गम꣢त् ॥ 14-1:1233 ॥

<details><summary>विस्वर-मूलम् (VC)</summary>

उभयꣳ शृणवच्च न इन्द्रो अर्वागिदं वचः । सत्राच्या मघवान्त्सोमपीतये धिया शविष्ठ आ गमत् ॥१२३३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/14-2_1234_taM_hi.md">
<details open><summary><h2>14-2_1234 तं हि ...{Loading}...</h2></summary>

त꣢꣫ꣳ हि स्व꣣रा꣡जं꣢ वृष꣣भं꣡ तमोज꣢꣯सा धि꣣ष꣡णे꣢ निष्टत꣣क्ष꣡तुः꣢। उ꣣तो꣢प꣣मा꣡नां꣢ प्रथ꣣मो꣡ नि षी꣢꣯दसि꣣ सो꣡म꣢काम꣣ꣳ हि꣢ ते꣣ म꣡नः꣢ ॥ 14-2:1234 ॥ ॥14 (ची)॥

<details><summary>मूलम् (VC)</summary>

त꣢꣫ꣳ हि स्व꣣रा꣡जं꣢ वृष꣣भं꣡ तमोज꣢꣯सा धि꣣ष꣡णे꣢ निष्टत꣣क्ष꣡तुः꣢ । उ꣣तो꣢प꣣मा꣡नां꣢ प्रथ꣣मो꣡ नि षी꣢꣯दसि꣣ सो꣡म꣢काम꣣ꣳ हि꣢ ꣣ते म꣡नः꣢ ॥१२३४॥
</details>
<details><summary>विस्वर-मूलम् (VC)</summary>

तꣳ हि स्वराजं वृषभं तमोजसा धिषणे निष्टतक्षतुः । उतोपमानां प्रथमो नि षीदसि सोमकामꣳ हि ते मनः ॥१२३४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/15-1_1235_pavasva_deva.md">
<details open><summary><h2>15-1_1235 पवस्व देव ...{Loading}...</h2></summary>

प꣡व꣢स्व दे꣣व꣡ आ꣢यु꣣ष꣡गिन्द्रं꣢꣯ गच्छतु ते꣣ म꣡दः꣢। वा꣣यु꣡मा रो꣢꣯ह꣣ ध꣡र्म꣢णा ॥ 15-1:1235 ॥

<details><summary>विस्वर-मूलम् (VC)</summary>

पवस्व देव आयुषगिन्द्रं गच्छतु ते मदः । वायुमा रोह धर्मणा ॥१२३५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/15-2_1236_pavamAna_ni.md">
<details open><summary><h2>15-2_1236 पवमान नि ...{Loading}...</h2></summary>

प꣡व꣢मान꣣ नि꣡ तो꣢शसे र꣣यि꣡ꣳ सो꣢म श्र꣣वा꣡य्य꣢म्। इ꣡न्दो꣢ समु꣣द्र꣡मा वि꣢꣯श ॥ 15-2:1236 ॥

<details><summary>विस्वर-मूलम् (VC)</summary>

पवमान नि तोशसे रयिꣳ सोम श्रवाय्यम् । इन्दो समुद्रमा विश ॥१२३६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/15-3_1237_apaghnanpavase_mRdhaH.md">
<details open><summary><h2>15-3_1237 अपघ्नन्पवसे मृधः ...{Loading}...</h2></summary>

अ꣣पघ्न꣡न्प꣢वसे꣣ मृ꣡धः꣢ (क्रतुवित्सोम मत्सरः। नुदस्वादेवयुं जनम् )* ॥ 15-3:1237 ॥ ॥15 (लि)॥[धा. 14 । उ नास्ति । स्व. 3।]

<details><summary>मूलम् (VC)</summary>

अ꣣प꣡घ्नन्प꣢वसे꣣ मृ꣡धः꣢ क्रतुवित्सोम मत्सरः । नुदस्वादेवयुं जनम् ॥१२३७॥
</details>
<details><summary>विस्वर-मूलम् (VC)</summary>

अपघ्नन्पवसे मृधः क्रतुवित्सोम मत्सरः । नुदस्वादेवयुं जनम् ॥१२३७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/16-1_1238_abhI_no.md">
<details open><summary><h2>16-1_1238 अभी नो ...{Loading}...</h2></summary>

अ꣣भी꣡ नो꣢ वाज꣣सा꣡त꣢मम् (रयिमर्ष शतस्पृहम्। इन्दो सहस्रभर्णसं तुविद्युम्नं विभासहम् )*॥ 16-1:1238 ॥

<details><summary>मूलम् (VC)</summary>

अ꣣भी꣡ नो꣢ वाज꣣सा꣡त꣢मं रयिमर्ष शतस्पृहम् । इन्दो सहस्रभर्णसं तुविद्युम्नं विभासहम् ॥१२३८॥
</details>
<details><summary>विस्वर-मूलम् (VC)</summary>

अभी नो वाजसातमं रयिमर्ष शतस्पृहम् । इन्दो सहस्रभर्णसं तुविद्युम्नं विभासहम् ॥१२३८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/16-2_1239_vayan_te.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/16-3_1240_pari_sya.md">
<details open><summary><h2>16-3_1240 परि स्य ...{Loading}...</h2></summary>

प꣢रि꣣ स्य꣢ स्वा꣣नो꣡ अ꣢क्षर꣣दि꣢न्दु꣣र꣢व्ये꣣ म꣡द꣢च्युतः। धा꣢रा꣣ य꣢ ऊ꣣र्ध्वो꣡ अ꣢ध्व꣣रे꣢ भ्रा꣣जा꣡ न याति꣢꣯ गव्य꣣युः꣢ ॥ 16-3:1240 ॥ ॥16 (ली)॥ [धा. 14 । उ नास्ति । स्व. 4।]

<details><summary>मूलम् (VC)</summary>

प꣢रि꣣ स्य꣢ स्वा꣣नो꣡ अ꣢क्षर꣣दि꣢न्दु꣣र꣢व्ये꣣ म꣡द꣢च्युतः । धा꣢रा꣣ य꣢ ऊ꣣र्ध्वो꣡ अ꣢ध्व꣣रे꣢ भ्रा꣣जा꣡ न याति꣢꣯ गव्य꣣युः꣢ ॥१२४०॥
</details>
<details><summary>विस्वर-मूलम् (VC)</summary>

परि स्य स्वानो अक्षरदिन्दुरव्ये मदच्युतः । धारा य ऊर्ध्वो अध्वरे भ्राजा न याति गव्ययुः ॥१२४०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/17-1_1241_pavasva_soma.md">
<details open><summary><h2>17-1_1241 पवस्व सोम ...{Loading}...</h2></summary>

प꣡व꣢स्व सोम म꣣हा꣡न्त्स꣢मु꣣द्रः꣢ पि꣣ता꣢ दे꣣वा꣢नां꣣ वि꣢श्वा꣣भि꣡ धाम꣢꣯ ॥ 17-1:1241 ॥

<details><summary>विस्वर-मूलम् (VC)</summary>

पवस्व सोम महान्त्समुद्रः पिता देवानां विश्वाभि धाम ॥१२४१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/17-2_1242_shukraH_pavasva.md">
<details open><summary><h2>17-2_1242 शुक्रः पवस्व ...{Loading}...</h2></summary>

शु꣣क्रः꣡ प꣢वस्व दे꣣वे꣡भ्यः꣢ सोम दि꣣वे꣡ पृ꣢थि꣣व्यै꣡ शं च꣢꣯ प्र꣣जा꣡भ्यः꣢ ॥ 17-2:1242 ॥

<details><summary>विस्वर-मूलम् (VC)</summary>

शुक्रः पवस्व देवेभ्यः सोम दिवे पृथिव्यै शं च प्रजाभ्यः ॥१२४२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/17-3_1243_divo_dharttAsi.md">
<details open><summary><h2>17-3_1243 दिवो धर्त्तासि ...{Loading}...</h2></summary>

दि꣣वो꣢ ध꣣र्त्ता꣡सि꣢ शु꣣क्रः꣢ पी꣣यू꣡षः꣢ स꣣त्ये꣡ विध꣢꣯र्मन्वा꣣जी꣡ प꣢वस्व ॥ 17-3:1243 ॥ ॥17 (हि)॥

<details><summary>मूलम् (VC)</summary>

दि꣣वो꣢ ध꣣र्त्ता꣡सि꣢ शु꣣क्रः꣢ पी꣣यू꣡षः꣢ स꣣त्ये꣡ विध꣢꣯र्मन्वा꣣जी꣡ प꣢वस्व ॥१२४३॥
</details>
<details><summary>विस्वर-मूलम् (VC)</summary>

दिवो धर्त्तासि शुक्रः पीयूषः सत्ये विधर्मन्वाजी पवस्व ॥१२४३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/18-1_1244_preShThaM_vo.md">
<details open><summary><h2>18-1_1244 प्रेष्ठं वो ...{Loading}...</h2></summary>

प्रे꣡ष्ठं꣢ वो꣣ अ꣡ति꣢र्थिꣳ स्तु꣣षे꣢ मि꣣त्र꣡मि꣢व प्रि꣣य꣢म्। अ꣢ग्ने꣣ र꣢थं꣣ न꣡ वेद्य꣢꣯म् ॥ 18-1:1244 ॥

<details><summary>मूलम् (VC)</summary>

प्रे꣡ष्ठं꣢ वो꣣ अ꣡ति꣢थिꣳ स्तु꣣षे꣢ मि꣣त्र꣡मि꣢व प्रि꣣य꣢म् । अ꣢ग्ने꣣ र꣢थं꣣ न꣡ वेद्य꣢꣯म् ॥१२४४॥
</details>
<details><summary>विस्वर-मूलम् (VC)</summary>

प्रेष्ठं वो अतिथिꣳ स्तुषे मित्रमिव प्रियम् । अग्ने रथं न वेद्यम् ॥१२४४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/18-2_1245_kavimiva_prashaMsyam.md">
<details open><summary><h2>18-2_1245 कविमिव प्रशंस्यम् ...{Loading}...</h2></summary>

क꣣वि꣡मि꣢व प्र꣣श꣢ꣳस्यं꣣ यं꣢ दे꣣वा꣢स꣣ इ꣡ति꣢ द्वि꣣ता꣢। नि꣡ मर्त्ये꣢꣯ष्वाद꣣धुः꣢ ॥ 18-2:1245 ॥

<details><summary>विस्वर-मूलम् (VC)</summary>

कविमिव प्रशꣳस्यं यं देवास इति द्विता । नि मर्त्येष्वादधुः ॥१२४५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/18-3_1246_tvaM_yaviShTha.md">
<details open><summary><h2>18-3_1246 त्वं यविष्ठ ...{Loading}...</h2></summary>

त्वं꣡ य꣢विष्ठ दा꣣शु꣢षो꣣ नॄ꣡ꣳ पा꣢हि शृणु꣣ही꣡ गिरः꣢꣯। र꣡क्षा꣡ तो꣣क꣢मु꣣त꣡ त्मना꣢꣯ ॥ 18-3:1246 ॥ ॥18 (यी)॥ [धा. 12 । उ 2 । स्व. 7।]

<details><summary>मूलम् (VC)</summary>

त्वं꣡ य꣢विष्ठ दा꣣शु꣢षो꣣ नॄ꣡ꣳपा꣢हि शृणु꣣ही꣡ गिरः꣢꣯ । र꣡क्षा꣢ तो꣣क꣢मु꣣त꣡ त्मना꣢꣯ ॥१२४६॥
</details>
<details><summary>विस्वर-मूलम् (VC)</summary>

त्वं यविष्ठ दाशुषो नॄꣳपाहि शृणुही गिरः । रक्षा तोकमुत त्मना ॥१२४६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/19-1_1247_endra_no.md">
<details open><summary><h2>19-1_1247 एन्द्र नो ...{Loading}...</h2></summary>

ए꣡न्द्र꣢ नो गधि प्रिय꣣ स꣡त्रा꣢जिदगोह्य। गि꣣रि꣢उन वि꣣श्व꣡तः꣢ पृ꣣थुः꣡ पति꣢꣯र्दि꣣वः꣡ ॥ 19-1:1247 ॥

<details><summary>मूलम् (VC)</summary>

ए꣡न्द्र꣢ नो गधि प्रिय꣣ स꣡त्रा꣢जिदगोह्य । गि꣣रि꣢꣫र्न वि꣣श्व꣡तः꣢ पृ꣣थुः꣡ पति꣢꣯र्दि꣣वः꣢ ॥१२४७॥
</details>
<details><summary>विस्वर-मूलम् (VC)</summary>

एन्द्र नो गधि प्रिय सत्राजिदगोह्य । गिरिर्न विश्वतः पृथुः पतिर्दिवः ॥१२४७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/19-2_1248_abhi_hi.md">
<details open><summary><h2>19-2_1248 अभि हि ...{Loading}...</h2></summary>

अ꣣भि꣡ हि स꣢꣯त्य सोमपा उ꣣भे꣢ ब꣣भू꣢थ꣣ रो꣡द꣢सी। इ꣡न्द्रासि꣢꣯ सुन्व꣣तो꣢ वृ꣣धः꣡ पति꣢꣯र्दि꣣वः꣡ ॥ 19-2:1248 ॥

<details><summary>विस्वर-मूलम् (VC)</summary>

अभि हि सत्य सोमपा उभे बभूथ रोदसी । इन्द्रासि सुन्वतो वृधः पतिर्दिवः ॥१२४८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/19-3_1249_tvaM_hi.md">
<details open><summary><h2>19-3_1249 त्वं हि ...{Loading}...</h2></summary>

त्व꣡ꣳ हि शश्व꣢꣯तीना꣣मि꣡न्द्र꣢ ध꣣र्त्ता꣢ पु꣣रा꣡मसि꣢꣯। ह꣣न्ता꣢꣫ दस्यो꣣र्म꣡नो꣢र्वृ꣣धः꣡ पति꣢꣯र्दि꣣वः꣢ ॥ 19-3:1249 ॥ ॥19 (फे)॥ [धा. 20 । उ 2 । स्व. 7।]

<details><summary>मूलम् (VC)</summary>

त्व꣡ꣳ हि शश्व꣢꣯तीना꣣मि꣡न्द्र꣢ ध꣣र्त्ता꣢ पु꣣रा꣡मसि꣢꣯ । ह꣣न्ता꣢꣫ दस्यो꣣र्म꣡नो꣢र्वृ꣣धः꣡ पति꣢꣯र्दि꣣वः꣢ ॥१२४९॥
</details>
<details><summary>विस्वर-मूलम् (VC)</summary>

त्वꣳ हि शश्वतीनामिन्द्र धर्त्ता पुरामसि । हन्ता दस्योर्मनोर्वृधः पतिर्दिवः ॥१२४९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/20-1_1250_purAm_bhinduryuvA.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/20-2_1251_tvaM_valasya.md">
<details open><summary><h2>20-2_1251 त्वं वलस्य ...{Loading}...</h2></summary>

त्वं꣢ व꣣ल꣢स्य꣣ गो꣢म꣣तो꣡ऽपा꣢वरद्रिवो꣣ बि꣡ल꣢म्। त्वां꣢ दे꣣वा꣡ अबि꣢꣯भ्युषस्तु꣣ज्य꣡मा꣢नास आविषुः ॥ 20-2:1251 ॥

<details><summary>विस्वर-मूलम् (VC)</summary>

त्वं वलस्य गोमतोऽपावरद्रिवो बिलम् । त्वां देवा अबिभ्युषस्तुज्यमानास आविषुः ॥१२५१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/1/20-3_1252_indramIshAnamojasAbhi_stomairanUShata.md">
<details open><summary><h2>20-3_1252 इन्द्रमीशानमोजसाभि स्तोमैरनूषत ...{Loading}...</h2></summary>

इ꣢न्द्र꣣मी꣡शा꣢न꣣मो꣡ज꣢सा꣣भि꣡ स्तोमै꣢꣯रनूषत। स꣣ह꣢स्रं꣣ य꣡स्य꣢ रा꣣त꣡य꣢ उ꣣त꣢ वा꣣ स꣢न्ति꣣ भू꣡य꣢सीः ॥ 20-3:1252 ॥ ॥20 (ही)॥

<details><summary>मूलम् (VC)</summary>

इ꣢न्द्र꣣मी꣡शा꣢न꣣मो꣡ज꣢सा꣣भि꣡ स्तोमै꣢꣯रनूषत । स꣣ह꣢स्रं꣣ य꣡स्य꣢ रा꣣त꣡य꣢ उ꣣त꣢ वा꣣ स꣢न्ति꣣ भू꣡य꣢सीः ॥१२५२॥
</details>
<details><summary>विस्वर-मूलम् (VC)</summary>

इन्द्रमीशानमोजसाभि स्तोमैरनूषत । सहस्रं यस्य रातय उत वा सन्ति भूयसीः ॥१२५२॥
</details>
</details>
</div>
