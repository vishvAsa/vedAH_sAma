+++
title = "२ (१४५-१९३)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/01_0145_apAdu_shipryandhasaH.md">
<details open><summary><h2>01_0145 अपादु शिप्र्यन्धसः ...{Loading}...</h2></summary>

अ꣡पा꣢दु शि꣣प्र्य꣡न्ध꣢सः सु꣣द꣡क्ष꣢स्य प्रहो꣣षि꣡णः꣢। इ꣢न्द्रो꣣रि꣢न्द्रो꣣ य꣡वा꣢शिरः ॥ 01:0145 ॥

<details><summary>विस्वर-मूलम् (VC)</summary>

अपादु शिप्र्यन्धसः सुदक्षस्य प्रहोषिणः । इन्द्रोरिन्द्रो यवाशिरः ॥१४५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/02_0146_imA_u.md">
<details open><summary><h2>02_0146 इमा उ ...{Loading}...</h2></summary>

इ꣣मा꣡ उ꣢ त्वा पुरुवसो꣣ऽभि꣡ प्र नो꣢꣯नवु꣣र्गि꣡रः꣢। गा꣡वो꣢ व꣣त्सं꣢꣫ न धे꣣न꣡वः꣢ ॥ 02:0146 ॥

<details><summary>मूलम् (VC)</summary>

इ꣣मा꣡ उ꣢ त्वा पुरूवसो꣣ऽभि꣡ प्र नो꣢꣯नुवु꣣र्गि꣡रः꣢ । गा꣡वो꣢ व꣣त्सं꣢꣫ न धे꣣न꣡वः꣢ ॥१४६॥
</details>
<details><summary>विस्वर-मूलम् (VC)</summary>

इमा उ त्वा पुरूवसोऽभि प्र नोनुवुर्गिरः । गावो वत्सं न धेनवः ॥१४६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/03_0147_atrAha_goramanvata.md">
<details open><summary><h2>03_0147 अत्राह गोरमन्वत ...{Loading}...</h2></summary>

अ꣢꣫त्राह꣣ गो꣡र꣢मन्वत꣣ ना꣢म꣣ त्व꣡ष्टु꣢꣯पी꣣꣬च्य꣢꣯म्। इ꣣त्था꣢ च꣣न्द्र꣡म꣢सो गृ꣣हे꣢ ॥ 03:0147 ॥

<details><summary>मूलम् (VC)</summary>

अ꣢꣫त्राह꣣ गो꣡र꣢मन्वत꣣ ना꣢म꣣ त्व꣡ष्टु꣢रपी꣣꣬च्य꣢꣯म् । इ꣣त्था꣢ च꣣न्द्र꣡म꣢सो गृ꣣हे꣢ ॥१४७॥
</details>
<details><summary>विस्वर-मूलम् (VC)</summary>

अत्राह गोरमन्वत नाम त्वष्टुरपीच्यम् । इत्था चन्द्रमसो गृहे ॥१४७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/04_0148_yadindro_anayadrito.md">
<details open><summary><h2>04_0148 यदिन्द्रो अनयद्रितो ...{Loading}...</h2></summary>

य꣢꣫दिन्द्रो꣣ अ꣡न꣢य꣣द्रि꣡तो꣢ म꣣ही꣢र꣣पो꣡ वृष꣢꣯न्तमः। त꣡त्र꣢ पू꣣षा꣡भु꣢व꣣त्स꣡चा꣢ ॥ 04:0148 ॥

<details><summary>विस्वर-मूलम् (VC)</summary>

यदिन्द्रो अनयद्रितो महीरपो वृषन्तमः । तत्र पूषाभुवत्सचा ॥१४८॥
</details>
</details>
</div>
  
गौ꣡र्ध꣢यति म꣣रु꣡ता꣢ꣳ श्रव꣣स्यु꣢र्मा꣣ता꣢ म꣣घो꣡ना꣢म्॥ यु꣣क्ता꣢꣫ वह्नी꣣ र꣡था꣢नाम् ॥ 05:0149 ॥  
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/06_0150_upa_no.md">
<details open><summary><h2>06_0150 उप नो ...{Loading}...</h2></summary>

उ꣡प꣢ नो꣣ ह꣡रि꣢भिः सु꣣तं꣢ या꣣हि꣡ म꣢दानां पते। उ꣡प꣢ नो꣣ ह꣡रि꣢भिः सु꣣त꣢म् ॥ 06:0150 ॥

<details><summary>विस्वर-मूलम् (VC)</summary>

उप नो हरिभिः सुतं याहि मदानां पते । उप नो हरिभिः सुतम् ॥१५०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/07_0151_iShTA_hotrA.md">
<details open><summary><h2>07_0151 इष्टा होत्रा ...{Loading}...</h2></summary>

इ꣣ष्टा꣡ होत्रा꣢꣯ असृक्ष꣣ते꣡न्द्रं꣢ वृ꣣ध꣡न्तो꣢ अध्व꣣रे꣢। अ꣡च्छा꣢वभृ꣣थ꣡मोज꣢꣯सा ॥ 07:0151 ॥

<details><summary>विस्वर-मूलम् (VC)</summary>

इष्टा होत्रा असृक्षतेन्द्रं वृधन्तो अध्वरे । अच्छावभृथमोजसा ॥१५१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/08_0152_ahamiddhi_pituShpari.md">
<details open><summary><h2>08_0152 अहमिद्धि पितुष्परि ...{Loading}...</h2></summary>

अ꣣ह꣢꣫मिद्धि पि꣣तु꣡ष्परि꣢꣯ मे꣣धा꣢मृ꣣त꣡स्य꣢ ज꣣ग्र꣡ह꣢। अ꣣ह꣡ꣳ सूर्य꣢꣯ इवाजनि ॥ 08:0152 ॥

<details><summary>मूलम् (VC)</summary>

अ꣣ह꣢꣫मिद्धि पि꣣तु꣡ष्परि꣢ मे꣣धा꣢मृ꣣त꣡स्य꣢ ज꣣ग्र꣡ह꣢ । अ꣣ह꣡ꣳ सूर्य꣢꣯ इवाजनि ॥१५२॥
</details>
<details><summary>विस्वर-मूलम् (VC)</summary>

अहमिद्धि पितुष्परि मेधामृतस्य जग्रह । अहꣳ सूर्य इवाजनि ॥१५२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/09_0153_revatIrnaH_sadhamAda.md">
<details open><summary><h2>09_0153 रेवतीर्नः सधमाद ...{Loading}...</h2></summary>

रे꣣व꣡ती꣢र्नः सध꣣मा꣢द꣣ इ꣡न्द्रे꣢ सन्तु तु꣣वि꣡वा꣢जाः। क्षु꣣म꣢न्तो꣣ या꣢भि꣣र्म꣡दे꣢म ॥ 09:0153 ॥

<details><summary>विस्वर-मूलम् (VC)</summary>

रेवतीर्नः सधमाद इन्द्रे सन्तु तुविवाजाः । क्षुमन्तो याभिर्मदेम ॥१५३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/10_0154_somaH_pUShA.md">
<details open><summary><h2>10_0154 सोमः पूषा ...{Loading}...</h2></summary>

सो꣡मः꣢ पू꣣षा꣡ च꣢ चेततु꣣र्वि꣡श्वा꣢साꣳ सुक्षिती꣣ना꣢म्। दे꣣वत्रा꣢ र꣢थ्यो꣢꣯र्हि꣣ता꣢ ॥ 10:0154 ॥

<details><summary>मूलम् (VC)</summary>

सो꣡मः꣢ पू꣣षा꣡ च꣢ चेततु꣣र्वि꣡श्वा꣢साꣳ सुक्षिती꣣ना꣢म् । दे꣣वत्रा꣢ र꣣꣬थ्यो꣢꣯र्हि꣣ता꣢ ॥१५४
</details>
<details><summary>विस्वर-मूलम् (VC)</summary>

सोमः पूषा च चेततुर्विश्वासाꣳ सुक्षितीनाम् । देवत्रा रथ्योर्हिता ॥१५४
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/11_0155_pAntamA_vo.md">
<details open><summary><h2>11_0155 पान्तमा वो ...{Loading}...</h2></summary>

पा꣢न्त꣣मा꣢ वो꣣ अ꣡न्ध꣢स꣣ इ꣡न्द्र꣢म꣣भि꣡ प्र गा꣢꣯यत। वि꣣श्वासा꣡ह꣢ꣳ श꣣त꣡क्र꣢तुं꣣ म꣡ꣳहि꣢ष्ठं चर्षणी꣣ना꣢म् ॥ 11:0155 ॥

<details><summary>विस्वर-मूलम् (VC)</summary>

पान्तमा वो अन्धस इन्द्रमभि प्र गायत । विश्वासाहꣳ शतक्रतुं मꣳहिष्ठं चर्षणीनाम् ॥१५५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/12_0156_pra_va.md">
<details open><summary><h2>12_0156 प्र व ...{Loading}...</h2></summary>

प्र꣢ व꣣ इ꣡न्द्रा꣢य꣣ मा꣡द꣢न꣣ꣳ ह꣡र्य꣢श्वाय गायत। स꣡खा꣢यः सोम꣣पा꣡व्ने꣢ ॥ 12:0156 ॥

<details><summary>विस्वर-मूलम् (VC)</summary>

प्र व इन्द्राय मादनꣳ हर्यश्वाय गायत । सखायः सोमपाव्ने ॥१५६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/13_0157_vayamu_tvA.md">
<details open><summary><h2>13_0157 वयमु त्वा ...{Loading}...</h2></summary>

व꣣य꣡मु꣢ त्वा त꣣दि꣡द꣢र्था꣣ इ꣡न्द्र꣢ त्वा꣣य꣢न्तः꣣ स꣡खा꣢यः। क꣡ण्वा꣢ उ꣣क्थे꣡भि꣢र्जरन्ते ॥ 13:0157 ॥

<details><summary>विस्वर-मूलम् (VC)</summary>

वयमु त्वा तदिदर्था इन्द्र त्वायन्तः सखायः । कण्वा उक्थेभिर्जरन्ते ॥१५७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/14_0158_indrAya_madvane.md">
<details open><summary><h2>14_0158 इन्द्राय मद्वने ...{Loading}...</h2></summary>

इ꣡न्द्रा꣢य꣣ म꣡द्व꣢ने सु꣣तं꣡ परि꣢꣯ ष्टोभन्तु नो꣣ गि꣡रः꣢। अ꣣र्क꣡म꣢र्चन्तु का꣣र꣡वः꣢ ॥ 14:0158 ॥

<details><summary>विस्वर-मूलम् (VC)</summary>

इन्द्राय मद्वने सुतं परि ष्टोभन्तु नो गिरः । अर्कमर्चन्तु कारवः ॥१५८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/15_0159_ayaM_ta.md">
<details open><summary><h2>15_0159 अयं त ...{Loading}...</h2></summary>

अ꣣यं꣡ त꣢ इन्द्र꣣ सो꣢मो꣣ नि꣡पू꣢तो꣣ अ꣡धि꣢ ब꣣र्हि꣡षि꣢। ए꣡ही꣢म꣣स्य꣢꣫ द्रवा꣣ पि꣡ब꣢ ॥ 15:0159 ॥

<details><summary>विस्वर-मूलम् (VC)</summary>

अयं त इन्द्र सोमो निपूतो अधि बर्हिषि । एहीमस्य द्रवा पिब ॥१५९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/16_0160_surUpakRtnumUtaye_sudughAmiva.md">
<details open><summary><h2>16_0160 सुरूपकृत्नुमूतये सुदुघामिव ...{Loading}...</h2></summary>

सु꣣रूपकृत्नु꣢मू꣣त꣡ये꣢ सु꣣दु꣡घा꣢मिव गो꣣दु꣡हे꣢। जु꣣हूम꣢सि꣣ द्य꣡वि꣢द्यवि ॥ 16:0160 ॥

<details><summary>विस्वर-मूलम् (VC)</summary>

सुरूपकृत्नुमूतये सुदुघामिव गोदुहे । जुहूमसि द्यविद्यवि ॥१६०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/17_0161_abhi_tvA.md">
<details open><summary><h2>17_0161 अभि त्वा ...{Loading}...</h2></summary>

अ꣣भि꣡ त्वा꣢ वृषभा सु꣣ते꣢ सु꣣त꣡ꣳ सृ꣢जामि पी꣣त꣡ये꣢। तृ꣣म्पा꣡ व्य꣢श्नुही꣣ म꣡द꣢म् ॥ 17:0161 ॥

<details><summary>विस्वर-मूलम् (VC)</summary>

अभि त्वा वृषभा सुते सुतꣳ सृजामि पीतये । तृम्पा व्यश्नुही मदम् ॥१६१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/18_0162_ya_indra.md">
<details open><summary><h2>18_0162 य इन्द्र ...{Loading}...</h2></summary>

य꣡ इ꣢न्द्र चम꣣से꣡ष्वा सोम꣢꣯श्च꣣मू꣡षु꣢ ते सु꣣तः꣢। पि꣢बेद꣢꣯स्य꣣ त्व꣡मी꣢शिषे ॥ 18:0162 ॥

<details><summary>मूलम् (VC)</summary>

य꣡ इ꣢न्द्र चम꣣से꣡ष्वा सोम꣢꣯श्च꣣मू꣡षु꣢ ते सु꣣तः꣢ । पि꣡बेद꣢꣯स्य꣣ त्व꣡मी꣢शिषे ॥१६२॥
</details>
<details><summary>विस्वर-मूलम् (VC)</summary>

य इन्द्र चमसेष्वा सोमश्चमूषु ते सुतः । पिबेदस्य त्वमीशिषे ॥१६२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/19_0163_yogeyoge_tavastaram.md">
<details open><summary><h2>19_0163 योगेयोगे तवस्तरम् ...{Loading}...</h2></summary>

यो꣡गे꣢योगे त꣣व꣡स्त꣢रं꣣ वा꣡जे꣢वाजे हवामहे। स꣡खा꣢य꣣ इ꣡न्द्र꣢मू꣣त꣡ये꣢ ॥ 19:0163 ॥

<details><summary>विस्वर-मूलम् (VC)</summary>

योगेयोगे तवस्तरं वाजेवाजे हवामहे । सखाय इन्द्रमूतये ॥१६३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/20_0164_A_tvetA.md">
<details open><summary><h2>20_0164 आ त्वेता ...{Loading}...</h2></summary>

आ꣢꣫ त्वेता꣣ नि꣡ षी꣢द꣣ते꣡न्द्र꣢म꣣भि꣡ प्र गा꣢꣯यत। स꣡खा꣢यः꣣ स्तो꣡म꣢वाहसः ॥ 20:0164 ॥

<details><summary>विस्वर-मूलम् (VC)</summary>

आ त्वेता नि षीदतेन्द्रमभि प्र गायत । सखायः स्तोमवाहसः ॥१६४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/21_0165_idaM_hyanvojasA.md">
<details open><summary><h2>21_0165 इदं ह्यन्वोजसा ...{Loading}...</h2></summary>

इ꣣द꣡ꣳ ह्यन्वोज꣢꣯सा सु꣣त꣡ꣳ रा꣢धानां पते। पि꣢बा꣣ त्वा꣣ऽ३स्य꣡ गि꣢र्वणः ॥ 21:0165 ॥

<details><summary>मूलम् (VC)</summary>

इ꣣द꣡ꣳ ह्यन्वोज꣢꣯सा सु꣣त꣡ꣳ रा꣢धानां पते । पि꣢बा꣣ त्वा꣣३꣱स्य꣡ गि꣢र्वणः ॥१६५॥
</details>
<details><summary>विस्वर-मूलम् (VC)</summary>

इदꣳ ह्यन्वोजसा सुतꣳ राधानां पते । पिबा त्वा३स्य गिर्वणः ॥१६५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/22_0166_mahAM_indraH.md">
<details open><summary><h2>22_0166 महां इन्द्रः ...{Loading}...</h2></summary>

म꣣हा꣡ꣳ इन्द्रः꣢꣯ पु꣣र꣡श्च꣢ नो महि꣣त्व꣡म꣢स्तु व꣣ज्रि꣡णे꣢। द्यौ꣡र्न प्र꣢꣯थि꣣ना꣡ शवः꣢꣯ ॥ 22:0166 ॥

<details><summary>विस्वर-मूलम् (VC)</summary>

महाꣳ इन्द्रः पुरश्च नो महित्वमस्तु वज्रिणे । द्यौर्न प्रथिना शवः ॥१६६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/23_0167_A_tU.md">
<details open><summary><h2>23_0167 आ तू ...{Loading}...</h2></summary>

आ꣡ तू न꣢꣯ इन्द्र क्षु꣣म꣡न्तं꣢ चि꣣त्रं꣢ ग्रा꣣भ꣡ꣳ सं गृ꣢꣯भाय। म꣣हाहस्ती꣡ दक्षि꣢꣯णेन ॥ 23:0167 ॥

<details><summary>विस्वर-मूलम् (VC)</summary>

आ तू न इन्द्र क्षुमन्तं चित्रं ग्राभꣳ सं गृभाय । महाहस्ती दक्षिणेन ॥१६७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/24_0168_abhi_pra.md">
<details open><summary><h2>24_0168 अभि प्र ...{Loading}...</h2></summary>

अ꣣भि꣡ प्र गोप꣢꣯तिं गि꣣रे꣡न्द्र꣢मर्च꣣ य꣡था꣢ वि꣣दे꣢। सू꣣नु꣢ꣳ स꣣त्य꣢स्य꣣ स꣡त्प꣢तिम् ॥ 24:0168 ॥

<details><summary>विस्वर-मूलम् (VC)</summary>

अभि प्र गोपतिं गिरेन्द्रमर्च यथा विदे । सूनुꣳ सत्यस्य सत्पतिम् ॥१६८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/25_0169_kayA_nashchitra.md">
<details open><summary><h2>25_0169 कया नश्चित्र ...{Loading}...</h2></summary>

क꣡या꣢ नश्चि꣣त्र꣡ आ भु꣢꣯वदू꣣ती꣢ स꣣दा꣡वृ꣢धः꣣ स꣡खा꣢। क꣢या꣣ श꣡चि꣢ष्ठया वृ꣣ता꣢ ॥ 25:0169 ॥

<details><summary>विस्वर-मूलम् (VC)</summary>

कया नश्चित्र आ भुवदूती सदावृधः सखा । कया शचिष्ठया वृता ॥१६९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/26_0170_tyamu_vaH.md">
<details open><summary><h2>26_0170 त्यमु वः ...{Loading}...</h2></summary>

त्य꣡मु꣢ वः सत्रा꣣सा꣢हं꣣ वि꣡श्वा꣢सु गी꣣र्ष्वा꣡य꣢तम्। आ꣡ च्या꣢वयस्यू꣣त꣡ये꣢ ॥ 26:0170 ॥

<details><summary>मूलम् (VC)</summary>

त्य꣡मु꣢ वः सत्रा꣣साहं꣣ वि꣡श्वा꣢सु गी꣣र्ष्वा꣡य꣢तम् । आ꣡ च्या꣢वयस्यू꣣त꣡ये꣢ ॥१७०॥
</details>
<details><summary>विस्वर-मूलम् (VC)</summary>

त्यमु वः सत्रासाहं विश्वासु गीर्ष्वायतम् । आ च्यावयस्यूतये ॥१७०॥
</details>
</details>
</div>
  
स꣡द꣢स꣣स्प꣢ति꣣म꣡द्भु꣢तं प्रि꣣य꣡मिन्द्र꣢꣯स्य꣣ का꣡म्य꣢म्। स꣣निं꣢ मे꣣धा꣡म꣢यासिषम् ॥ 27:1711.2.6.8 ॥
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/28_0172_ye_tepanthA.md">
<details open><summary><h2>28_0172 ये तेपन्था ...{Loading}...</h2></summary>

ये꣢ ते꣣प꣡न्था꣢ अ꣣धो꣢ दि꣣वो꣢꣫ येभि꣣र्व्य꣢꣯श्व꣣मै꣡र꣢यः। उ꣣त꣡ श्रो꣢षन्तु नो꣣ भु꣡वः꣢ ॥ 28:0172 ॥

<details><summary>मूलम् (VC)</summary>

ये꣢ ते꣣ प꣡न्था꣢ अ꣣धो꣢ दि꣣वो꣢꣫ येभि꣣꣬र्व्य꣢꣯श्व꣣मै꣡र꣢यः । उ꣣त꣡ श्रो꣢षन्तु नो꣣ भु꣡वः꣢ ॥१७२॥
</details>
<details><summary>विस्वर-मूलम् (VC)</summary>

ये ते पन्था अधो दिवो येभिर्व्यश्वमैरयः । उत श्रोषन्तु नो भुवः ॥१७२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/29_0173_bhadrambhadraM_na.md">
<details open><summary><h2>29_0173 भद्रम्भद्रं न ...{Loading}...</h2></summary>

भ꣣द्रं꣡भ꣢द्रं न꣣ आ꣢ भ꣣रे꣢ष꣣मू꣡र्ज꣢ꣳ शतक्रतो। य꣡दि꣢न्द्र मृ꣣ड꣡या꣢सि नः ॥ 29:0173 ॥

<details><summary>विस्वर-मूलम् (VC)</summary>

भद्रंभद्रं न आ भरेषमूर्जꣳ शतक्रतो । यदिन्द्र मृडयासि नः ॥१७३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/30_0174_asti_somo.md">
<details open><summary><h2>30_0174 अस्ति सोमो ...{Loading}...</h2></summary>

अ꣢स्ति꣣ सो꣡मो꣢ अ꣣य꣢ꣳ सु꣣तः꣡ पिब꣢꣯न्त्यस्य म꣣रु꣡तः꣢। उ꣣त꣢ स्व꣣रा꣡जो꣢ अ꣣श्वि꣡ना꣢॥ 30:0174 ॥

<details><summary>मूलम् (VC)</summary>

अ꣢स्ति꣣ सो꣡मो꣢ अ꣣य꣢ꣳ सु꣣तः꣡ पि꣢꣯बन्त्यस्य म꣣रु꣡तः꣢ । उ꣣त꣢ स्व꣣रा꣡जो꣢ अ꣣श्वि꣡ना꣢ ॥१७४॥
</details>
<details><summary>विस्वर-मूलम् (VC)</summary>

अस्ति सोमो अयꣳ सुतः पिबन्त्यस्य मरुतः । उत स्वराजो अश्विना ॥१७४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/31_0175_InkhayantIrapasyuva_indram.md">
<details open><summary><h2>31_0175 ईङ्खयन्तीरपस्युव इन्द्रम् ...{Loading}...</h2></summary>

ई꣣ङ्ख꣡य꣢न्तीरप꣣स्यु꣢व꣣ इ꣡न्द्रं꣢ जा꣣त꣡मुपा꣢꣯सते। व꣣न्वाना꣡सः꣢ सु꣣वी꣡र्य꣢म् ॥ 31:0175 ॥

<details><summary>विस्वर-मूलम् (VC)</summary>

ईङ्खयन्तीरपस्युव इन्द्रं जातमुपासते । वन्वानासः सुवीर्यम् ॥१७५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/32_0176_na_ki.md">
<details open><summary><h2>32_0176 न कि ...{Loading}...</h2></summary>

न꣡ कि꣢ देवा इनीमसि꣣ न꣡ क्या यो꣢꣯पयामसि। म꣣न्त्र꣡श्रु꣢त्यं चरामसि ॥ 32:0176 ॥

<details><summary>विस्वर-मूलम् (VC)</summary>

नकि देवा इनीमसि न क्या योपयामसि । मन्त्रश्रुत्यं चरामसि ॥१७६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/33_0177_doSho_AgAd.md">
<details open><summary><h2>33_0177 दोषो आगाद् ...{Loading}...</h2></summary>

दो꣣षो꣡ आगा꣢꣯द् बृ꣣ह꣡द्गा꣢य꣣ द्यु꣡म꣢द्गामन्नाथर्वण। स्तु꣣हि꣢ दे꣣व꣡ꣳ स꣢वि꣣ता꣡र꣢म् ॥ 33:0177 ॥

<details><summary>विस्वर-मूलम् (VC)</summary>

दोषो आगाद्बृहद्गाय द्युमद्गामन्नाथर्वण । स्तुहि देवꣳ सवितारम् ॥१७७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/34_0178_eSho_uShA.md">
<details open><summary><h2>34_0178 एषो उषा ...{Loading}...</h2></summary>

ए꣣षो꣢ उ꣣षा꣡ अपू꣢꣯र्व्या꣣꣬ व्यु꣢꣯च्छति प्रि꣣या꣢ दि꣣वः꣢। स्तु꣣षे꣡ वा꣢मश्विना बृ꣣ह꣢त् ॥ 34:0178 ॥

<details><summary>विस्वर-मूलम् (VC)</summary>

एषो उषा अपूर्व्या व्युच्छति प्रिया दिवः । स्तुषे वामश्विना बृहत् ॥१७८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/35_0179_indro_dadhIcho.md">
<details open><summary><h2>35_0179 इन्द्रो दधीचो ...{Loading}...</h2></summary>

इ꣡न्द्रो꣢ दधी꣣चो꣢ अ꣣स्थ꣡भि꣢र्वृ꣣त्रा꣡ण्यप्र꣢꣯तिष्कुतः। ज꣣घा꣡न꣢ नव꣣ती꣡र्न꣢꣯व॥ 35:0179 ॥

<details><summary>मूलम् (VC)</summary>

इ꣡न्द्रो꣢ दधी꣣चो꣢ अ꣣स्थ꣡भि꣢र्वृ꣣त्रा꣡ण्यप्र꣢꣯तिष्कुतः । ज꣣घा꣡न꣢ नव꣣ती꣡र्नव꣢꣯ ॥१७९॥
</details>
<details><summary>विस्वर-मूलम् (VC)</summary>

इन्द्रो दधीचो अस्थभिर्वृत्राण्यप्रतिष्कुतः । जघान नवतीर्नव ॥१७९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/36_0180_indrehitsyandhaso_vishvebhiH.md">
<details open><summary><h2>36_0180 इन्द्रेहित्स्यन्धसो विश्वेभिः ...{Loading}...</h2></summary>

इ꣢꣫न्द्रेहि꣣त्स्यन्ध꣢꣯सो꣣ वि꣡श्वे꣢भिः सोम꣣प꣡र्व꣢भिः। म꣣हा꣡ꣳ अ꣢भि꣣ष्टि꣡रोज꣢꣯सा ॥ 36:0180 ॥

<details><summary>मूलम् (VC)</summary>

इ꣢꣯न्द्रेहि꣣ म꣡त्स्यन्ध꣢꣯सो꣡ वि꣡श्वे꣢भिः सोम꣣प꣡र्व꣢भिः । म꣣हा꣡ꣳ अ꣢भि꣣ष्टि꣡रोज꣢꣯सा ॥१८०॥
</details>
<details><summary>विस्वर-मूलम् (VC)</summary>

इन्द्रेहि मत्स्यन्धसो विश्वेभिः सोमपर्वभिः । महाꣳ अभिष्टिरोजसा ॥१८०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/37_0181_A_tU.md">
<details open><summary><h2>37_0181 आ तू ...{Loading}...</h2></summary>

आ꣡ तू न꣢꣯ इन्द्र वृत्रहन्न꣣स्मा꣢क꣣म꣢र्ध꣣मा꣡ ग꣢हि। म꣣हा꣢न्म꣣ही꣡भि꣢रू꣣ति꣡भिः꣢ ॥ 37:0181 ॥

<details><summary>मूलम् (VC)</summary>

आ꣡ तू꣢꣯ न इन्द्र वृत्रहन्न꣣स्मा꣢क꣣म꣢र्ध꣣मा꣡ ग꣢हि । म꣣हा꣢न्म꣣ही꣡भि꣢रू꣣ति꣡भिः꣢ ॥१८१॥
</details>
<details><summary>विस्वर-मूलम् (VC)</summary>

आ तू न इन्द्र वृत्रहन्नस्माकमर्धमा गहि । महान्महीभिरूतिभिः ॥१८१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/38_0182_ojastadasya_titviSha.md">
<details open><summary><h2>38_0182 ओजस्तदस्य तित्विष ...{Loading}...</h2></summary>

ओ꣢ज꣣स्त꣡द꣢स्य तित्विष उ꣣भे꣢꣫ यत्स꣣म꣡व꣢र्तयत्। इ꣢न्द्र꣣श्च꣡र्मे꣢व꣣ रो꣡द꣣सी ॥ 38:0182 ॥

<details><summary>विस्वर-मूलम् (VC)</summary>

ओजस्तदस्य तित्विष उभे यत्समवर्तयत् । इन्द्रश्चर्मेव रोदसी ॥१८२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/39_0183_ayamu_te.md">
<details open><summary><h2>39_0183 अयमु ते ...{Loading}...</h2></summary>

अ꣣य꣡मु꣢ ते꣣ स꣡म꣢तसि क꣣पो꣡त꣢ इव गर्भ꣣धि꣢म्। व꣢च꣣स्त꣡च्चि꣢न्न ओहसे ॥ 39:0183 ॥

<details><summary>विस्वर-मूलम् (VC)</summary>

अयमु ते समतसि कपोत इव गर्भधिम् । वचस्तच्चिन्न ओहसे ॥१८३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/40_0184_vAta_A.md">
<details open><summary><h2>40_0184 वात आ ...{Loading}...</h2></summary>

वा꣢त꣣ आ꣡ वा꣢तु भेष꣣ज꣢ꣳ श꣣म्भु꣡ म꣢यो꣣भु꣡ नो꣢ हृ꣣दे꣢। प्र꣢ न꣣ आ꣡यू꣢ꣳषि तारिषत् ॥ 40:0184 ॥

<details><summary>विस्वर-मूलम् (VC)</summary>

वात आ वातु भेषजꣳ शम्भु मयोभु नो हृदे । प्र न आयूꣳषि तारिषत् ॥१८४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/41_0185_yaM_raxanti.md">
<details open><summary><h2>41_0185 यं रक्षन्ति ...{Loading}...</h2></summary>

य꣡ꣳ रक्ष꣢꣯न्ति꣣ प्र꣡चे꣢तसो꣣ व꣡रु꣢णो मि꣣त्रो꣡ अ꣢र्य꣣मा꣢। न꣢ किः꣣ स꣡ द꣢भ्यते꣣ ज꣡नः꣢ ॥ 41:0185 ॥

<details><summary>विस्वर-मूलम् (VC)</summary>

यꣳ रक्षन्ति प्रचेतसो वरुणो मित्रो अर्यमा । न किः स दभ्यते जनः ॥१८५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/42_0186_gavyo_Shu.md">
<details open><summary><h2>42_0186 गव्यो षु ...{Loading}...</h2></summary>

ग꣣व्यो꣢꣫ षु णो꣣ य꣡था꣢ पु꣣रा꣢श्व꣣यो꣡त र꣢꣯थ꣣या꣢। व꣣रिवस्या꣢ म꣣हो꣡ना꣢म् ॥ 42:0186 ॥

<details><summary>विस्वर-मूलम् (VC)</summary>

गव्यो षु णो यथा पुराश्वयोत रथया । वरिवस्या महोनाम् ॥१८६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/43_0187_imAsta_indra.md">
<details open><summary><h2>43_0187 इमास्त इन्द्र ...{Loading}...</h2></summary>

इ꣣मा꣡स्त꣢ इन्द्र꣣ पृ꣡श्न꣢यो घृ꣣तं꣡ दु꣢हत आ꣣शि꣡र꣢म्। ए꣣ना꣢मृ꣣त꣡स्य꣢ पि꣣प्यु꣡षीः꣢ ॥ 43:0187 ॥

<details><summary>मूलम् (VC)</summary>

इ꣣मा꣡स्त꣢ इन्द्र꣣ पृ꣡श्न꣢यो घृ꣣तं꣡ दु꣢हत आ꣣शि꣡र꣢म् । ए꣣ना꣢मृ꣣त꣡स्य पि꣣प्यु꣡षीः꣢ ॥१८७॥
</details>
<details><summary>विस्वर-मूलम् (VC)</summary>

इमास्त इन्द्र पृश्नयो घृतं दुहत आशिरम् । एनामृतस्य पिप्युषीः ॥१८७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/44_0188_ayA_dhiyA.md">
<details open><summary><h2>44_0188 अया धिया ...{Loading}...</h2></summary>

अ꣣या꣢ धि꣣या꣡ च꣢ गव्य꣣या꣡ पुरु꣢꣯णामन्पुरुष्टुत। य꣡त्सोमे꣢꣯सोम꣣ आ꣡भु꣢वः ॥ 44:0188 ॥

<details><summary>मूलम् (VC)</summary>

अ꣣या꣢ धि꣣या꣡ च꣢ गव्य꣣या꣡ पु꣢꣯रुणामन्पुरुष्टुत । य꣡त्सोमे꣢꣯सोम꣣ आ꣡भु꣢वः ॥१८८॥
</details>
<details><summary>विस्वर-मूलम् (VC)</summary>

अया धिया च गव्यया पुरुणामन्पुरुष्टुत । यत्सोमेसोम आभुवः ॥१८८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/45_0189_pAvakA_naH.md">
<details open><summary><h2>45_0189 पावका नः ...{Loading}...</h2></summary>

पा꣣वका꣢ नः꣣ स꣡र꣢स्वती꣣ वा꣡जे꣢भिर्वा꣣जि꣡नी꣢वती। य꣣ज्ञं꣡ व꣢ष्टु धि꣣या꣡व꣢सु ॥ 45:0189 ॥

<details><summary>मूलम् (VC)</summary>

पा꣣वका꣢ नः꣣ स꣡र꣢स्वती꣣ वा꣡जे꣢भिर्वा꣣जि꣡नी꣢वती । य꣣ज्ञं꣡ व꣢ष्टु धि꣣या꣡व꣢सुः ॥१८९॥
</details>
<details><summary>विस्वर-मूलम् (VC)</summary>

पावका नः सरस्वती वाजेभिर्वाजिनीवती । यज्ञं वष्टु धियावसुः ॥१८९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/46_0190_ka_imam.md">
<details open><summary><h2>46_0190 क इमम् ...{Loading}...</h2></summary>

क꣢ इ꣣मं नाहु꣢꣯षी꣣ष्वा꣢꣫ इन्द्र꣣ꣳ सो꣡म꣢स्य तर्पयात्। स꣢ नो꣣ व꣢सू꣣न्या꣡ भ꣢रात् ॥ 46:0190 ॥

<details><summary>मूलम् (VC)</summary>

क꣢ इ꣣मं꣡ नाहु꣢꣯षी꣣ष्वा꣢꣫ इन्द्र꣣ꣳ सो꣡म꣢स्य तर्पयात् । स꣢ नो꣣ व꣢सू꣣न्या꣡ भ꣢रात् ॥१९०
</details>
<details><summary>विस्वर-मूलम् (VC)</summary>

क इमं नाहुषीष्वा इन्द्रꣳ सोमस्य तर्पयात् । स नो वसून्या भरात् ॥१९०
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/47_0191_A_yAhi.md">
<details open><summary><h2>47_0191 आ याहि ...{Loading}...</h2></summary>

आ꣡ या꣢हि सुषु꣣मा꣢꣫ हि त꣣ इ꣢न्द्र꣣ सो꣢मं꣣ पि꣡बा꣢ इ꣣म꣢म्। ए꣢꣫दं ब꣣र्हिः꣡ स꣢दो꣣ म꣡म꣢ ॥ 47:0191 ॥

<details><summary>विस्वर-मूलम् (VC)</summary>

आ याहि सुषुमा हि त इन्द्र सोमं पिबा इमम् । एदं बर्हिः सदो मम ॥१९१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/48_0192_mahi_trINAmavarastu.md">
<details open><summary><h2>48_0192 महि त्रीणामवरस्तु ...{Loading}...</h2></summary>

म꣡हि꣢ त्री꣣णा꣡मव꣢꣯रस्तु द्यु꣣क्षं꣢ मि꣣त्र꣡स्या꣢र्य꣣म्णः꣢। दु꣣राध꣢र्षं꣣ व꣡रु꣢णस्य ॥ 48:0192 ॥

<details><summary>विस्वर-मूलम् (VC)</summary>

महि त्रीणामवरस्तु द्युक्षं मित्रस्यार्यम्णः । दुराधर्षं वरुणस्य ॥१९२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/2/2/49_0193_tvAvataH_purUvaso.md">
<details open><summary><h2>49_0193 त्वावतः पुरूवसो ...{Loading}...</h2></summary>

त्वा꣡व꣢तः पुरूवसो व꣣य꣡मि꣢न्द्र प्रणेतः। स्म꣡सि꣢ स्थातर्हरीणाम् ॥ 49:0193 ॥

<details><summary>विस्वर-मूलम् (VC)</summary>

त्वावतः पुरूवसो वयमिन्द्र प्रणेतः । स्मसि स्थातर्हरीणाम् ॥१९३॥
</details>
</details>
</div>
