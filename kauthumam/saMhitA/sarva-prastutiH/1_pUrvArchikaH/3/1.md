+++
title = "१ (१९४-२४२)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/01_0194_uttvA_mandantu.md">
<details open><summary><h2>01_0194 उत्त्वा मन्दन्तु ...{Loading}...</h2></summary>

उ꣡त्त्वा꣢ मन्दन्तु꣣ सो꣡माः꣢ कृणु꣣ष्व꣡ राधो꣢꣯ अद्रिवः। अ꣡व꣢ ब्रह्म꣣द्वि꣡षो꣢ जहि ॥ 01:0194 ॥

<details><summary>विस्वर-मूलम् (VC)</summary>

उत्त्वा मन्दन्तु सोमाः कृणुष्व राधो अद्रिवः । अव ब्रह्मद्विषो जहि ॥१९४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/02_0195_girvaNaH_pAhi.md">
<details open><summary><h2>02_0195 गिर्वणः पाहि ...{Loading}...</h2></summary>

गि꣡र्व꣢णः पा꣣हि꣡ नः꣢ सु꣣तं꣢꣫ मधो꣣र्धा꣡रा꣢भिरज्यसे। इ꣢न्द्र꣣ त्वा꣡दा꣢त꣣मि꣡द्यशः꣢꣯ ॥ 02:0195 ॥

<details><summary>विस्वर-मूलम् (VC)</summary>

गिर्वणः पाहि नः सुतं मधोर्धाराभिरज्यसे । इन्द्र त्वादातमिद्यशः ॥१९५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/03_0196_sadA_va.md">
<details open><summary><h2>03_0196 सदा व ...{Loading}...</h2></summary>

स꣡दा꣢ व꣣ इ꣢न्द्र꣣श्च꣡र्कृ꣢ष꣣दा꣢꣫ उपो꣣ नु꣡ स स꣢꣯प꣣र्य꣢न्। न꣢ दे꣣वो꣢ वृ꣣तः꣢꣯ शूर꣣ इ꣡न्द्रः꣢ ॥ 03:0196 ॥

<details><summary>मूलम् (VC)</summary>

स꣡दा꣢ व꣣ इ꣢न्द्र꣣श्च꣡र्कृ꣢ष꣣दा꣢꣫ उपो꣣ नु꣡ स स꣢꣯प꣣र्य꣢न् । न꣢ दे꣣वो꣢ वृ꣣तः꣢꣫ शूर꣣ इ꣡न्द्रः꣢ ॥१९६
</details>
<details><summary>विस्वर-मूलम् (VC)</summary>

सदा व इन्द्रश्चर्कृषदा उपो नु स सपर्यन् । न देवो वृतः शूर इन्द्रः ॥१९६
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/04_0197_A_tvA.md">
<details open><summary><h2>04_0197 आ त्वा ...{Loading}...</h2></summary>

आ꣡ त्वा꣢ विश꣣न्त्वि꣡न्द꣢वः समु꣣द्र꣡मि꣢व꣣ सि꣡न्ध꣢वः। न꣢꣫ त्वामि꣣न्द्रा꣡ति꣢ रिच्यते ॥ 04:0197 ॥

<details><summary>विस्वर-मूलम् (VC)</summary>

आ त्वा विशन्त्विन्दवः समुद्रमिव सिन्धवः । न त्वामिन्द्राति रिच्यते ॥१९७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/05_0198_indramidgAthino_bRhadindramarkebhirarkiNaH.md">
<details open><summary><h2>05_0198 इन्द्रमिद्गाथिनो बृहदिन्द्रमर्केभिरर्किणः ...{Loading}...</h2></summary>

इ꣢न्द्र꣣मि꣢द्गा꣣थि꣡नो꣢ बृ꣣ह꣡दिन्द्र꣢꣯म꣣र्के꣡भि꣢र꣣र्कि꣡णः꣢। इ꣢न्द्रं꣣ वा꣡णी꣢रनूषत ॥ 05:0198 ॥

<details><summary>विस्वर-मूलम् (VC)</summary>

इन्द्रमिद्गाथिनो बृहदिन्द्रमर्केभिरर्किणः । इन्द्रं वाणीरनूषत ॥१९८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/06_0199_indra_iShe.md">
<details open><summary><h2>06_0199 इन्द्र इषे ...{Loading}...</h2></summary>

इ꣡न्द्र꣢ इ꣣षे꣡ द꣢दातु न ऋभु꣣क्ष꣡ण꣢मृ꣣भु꣢ꣳर꣣यि꣢म्। वा꣣जी꣡ द꣢दातु वा꣣जि꣡न꣢म् ॥ 06:0199 ॥

<details><summary>विस्वर-मूलम् (VC)</summary>

इन्द्र इषे ददातु न ऋभुक्षणमृभुꣳ रयिम् । वाजी ददातु वाजिनम् ॥१९९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/07_0200_indro_anga.md">
<details open><summary><h2>07_0200 इन्द्रो अङ्ग ...{Loading}...</h2></summary>

इ꣡न्द्रो꣢ अ꣣ङ्ग꣢ म꣣ह꣢द्भ꣣य꣢म꣣भी꣡ षदप꣢꣯ चुच्यवत्। स꣢꣫ हि स्थि꣢रो꣡ विच꣢꣯र्षणिः ॥ 07:0200 ॥

<details><summary>मूलम् (VC)</summary>

इ꣡न्द्रो꣢ अ꣣ङ्ग꣢ म꣣ह꣢द्भ꣣य꣢म꣣भी꣡ षदप꣢꣯ चुच्यवत् । स꣢꣫ हि स्थि꣣रो꣡ विच꣢꣯र्षणिः ॥२००॥
</details>
<details><summary>विस्वर-मूलम् (VC)</summary>

इन्द्रो अङ्ग महद्भयमभी षदप चुच्यवत् । स हि स्थिरो विचर्षणिः ॥२००॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/08_0201_imA_u.md">
<details open><summary><h2>08_0201 इमा उ ...{Loading}...</h2></summary>

इ꣣मा꣡ उ꣢ त्वा सु꣣ते꣡सु꣢ते꣣ न꣡क्ष꣢न्ते गिर्वणो꣣ गि꣡रः꣢। गा꣡वो꣢ व꣣त्सं꣢꣫ न धे꣣न꣡वः꣢ ॥ 08:0201 ॥

<details><summary>विस्वर-मूलम् (VC)</summary>

इमा उ त्वा सुतेसुते नक्षन्ते गिर्वणो गिरः । गावो वत्सं न धेनवः ॥२०१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/09_0202_indrA_nu.md">
<details open><summary><h2>09_0202 इन्द्रा नु ...{Loading}...</h2></summary>

इ꣢न्द्रा꣣ नु꣢ पू꣣ष꣡णा꣢ व꣣य꣢ꣳ स꣣ख्या꣡य꣢ स्व꣣स्त꣡ये꣢। हु꣣वे꣢म꣣ वा꣡ज꣢सातये ॥ 09:0202 ॥

<details><summary>विस्वर-मूलम् (VC)</summary>

इन्द्रा नु पूषणा वयꣳ सख्याय स्वस्तये । हुवेम वाजसातये ॥२०२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/10_0203_na_ki.md">
<details open><summary><h2>10_0203 न कि ...{Loading}...</h2></summary>

न꣡ कि꣢ इन्द्र꣣ त्व꣡दुत्त꣢꣯रं꣣ न꣡ ज्यायो꣢꣯ अस्ति वृत्रहन्। न꣢ क्ये꣣वं꣢꣫ यथा꣣ त्व꣢म् ॥ 10:0203 ॥

<details><summary>विस्वर-मूलम् (VC)</summary>

न कि इन्द्र त्वदुत्तरं न ज्यायो अस्ति वृत्रहन् । न क्येवं यथा त्वम् ॥२०३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/11_0204_taraNiM_vo.md">
<details open><summary><h2>11_0204 तरणिं वो ...{Loading}...</h2></summary>

त꣣र꣡णिं꣢ वो꣣ ज꣡ना꣢नां त्र꣣दं꣡ वाज꣢꣯स्य꣣ गो꣡म꣢तः। स꣣मान꣢मु꣣ प्र꣡ श꣢ꣳसिषम् ॥ 11:0204 ॥

<details><summary>विस्वर-मूलम् (VC)</summary>

तरणिं वो जनानां त्रदं वाजस्य गोमतः । समानमु प्र शꣳ सिषम् ॥२०४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/12_0205_asRgramindra_te.md">
<details open><summary><h2>12_0205 असृग्रमिन्द्र ते ...{Loading}...</h2></summary>

अ꣡सृ꣢ग्रमिन्द्र ते꣣ गि꣢रः꣣ प्र꣢ति꣣ त्वा꣡मु꣢꣯दहासत। स꣣जो꣡षा꣢ वृष꣣भं꣡ पति꣢꣯म् ॥ 12:0205 ॥

<details><summary>मूलम् (VC)</summary>

अ꣡सृ꣢ग्रमिन्द्र ते꣣ गि꣢रः꣣ प्र꣢ति꣣ त्वा꣡मुद꣢꣯हासत । स꣣जो꣡षा꣢ वृष꣣भं꣡ पति꣢꣯म् ॥२०५॥
</details>
<details><summary>विस्वर-मूलम् (VC)</summary>

असृग्रमिन्द्र ते गिरः प्रति त्वामुदहासत । सजोषा वृषभं पतिम् ॥२०५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/13_0206_sunItho_ghA.md">
<details open><summary><h2>13_0206 सुनीथो घा ...{Loading}...</h2></summary>

सु꣣नीथो꣢ घा꣣ स꣢꣫ मर्त्यो꣣ यं꣢ म꣣रु꣢तो꣣ य꣡म꣢र्य꣣मा꣢। मि꣣त्रा꣢꣫स्पान्त्य꣣द्रु꣡हः꣢ ॥ 13:0206 ॥

<details><summary>विस्वर-मूलम् (VC)</summary>

सुनीथो घा स मर्त्यो यं मरुतो यमर्यमा । मित्रास्पान्त्यद्रुहः ॥२०६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/14_0207_yadvIDAvindra_yatsthire.md">
<details open><summary><h2>14_0207 यद्वीडाविन्द्र यत्स्थिरे ...{Loading}...</h2></summary>

य꣢द्वी꣣डा꣡वि꣢न्द्र꣣ य꣢त्स्थि꣣रे꣡ यत्पर्शा꣣ने꣣ प꣡रा꣢भृतम्। व꣡सु꣢ स्पा꣣र्हं꣡ तदा भर꣢꣯ ॥ 14:0207 ॥

<details><summary>मूलम् (VC)</summary>

य꣢द्वी꣣डा꣡वि꣢न्द्र꣣ य꣢त्स्थि꣣रे꣡ यत्पर्शा꣢꣯ने꣣ प꣡रा꣢भृतम् । व꣡सु꣢ स्पा꣣र्हं꣡ तदा भ꣢꣯र ॥२०७॥
</details>
<details><summary>विस्वर-मूलम् (VC)</summary>

यद्वीडाविन्द्र यत्स्थिरे यत्पर्शाने पराभृतम् । वसु स्पार्हं तदा भर ॥२०७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/15_0208_shrutaM_vo.md">
<details open><summary><h2>15_0208 श्रुतं वो ...{Loading}...</h2></summary>

श्रु꣣तं꣡ वो꣢ वृत्र꣣ह꣡न्त꣢मं꣣ प्र꣡ शर्धं꣢꣯ चर्षणी꣣ना꣢म्। आ꣣शि꣢षे꣣ रा꣡ध꣢से म꣣हे꣢ ॥ 15:0208 ॥

<details><summary>विस्वर-मूलम् (VC)</summary>

श्रुतं वो वृत्रहन्तमं प्र शर्धं चर्षणीनाम् । आशिषे राधसे महे ॥२०८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/16_0209_araM_ta.md">
<details open><summary><h2>16_0209 अरं त ...{Loading}...</h2></summary>

अ꣡रं꣢ त इन्द्र꣣ श्र꣡व꣢से ग꣣मे꣡म꣢ शूर꣣ त्वा꣡व꣢तः। अ꣡र꣢ꣳ शक्र꣣ प꣡रे꣢मणि ॥ 16:0209 ॥

<details><summary>विस्वर-मूलम् (VC)</summary>

अरं त इन्द्र श्रवसे गमेम शूर त्वावतः । अरꣳ शक्र परेमणि ॥२०९
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/17_0210_dhAnAvantaM_karambhiNamapUpavantamukthinam.md">
<details open><summary><h2>17_0210 धानावन्तं करम्भिणमपूपवन्तमुक्थिनम् ...{Loading}...</h2></summary>

धा꣣ना꣡व꣢न्तं कर꣣म्भि꣡ण꣢मपू꣣प꣡व꣢न्तमु꣣क्थि꣡न꣢म्। इ꣡न्द्र꣢ प्रा꣣त꣡र्जु꣢षस्व नः ॥ 17:0210 ॥

<details><summary>विस्वर-मूलम् (VC)</summary>

धानावन्तं करम्भिणमपूपवन्तमुक्थिनम् । इन्द्र प्रातर्जुषस्व नः ॥२१०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/18_0211_apAm_phenena.md"></div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/19_0212_ime_ta.md">
<details open><summary><h2>19_0212 इमे त ...{Loading}...</h2></summary>

इ꣣मे꣡ त꣢ इन्द्र꣣ सो꣡माआः सु꣣ता꣢सो꣣ ये꣢ च꣣ सो꣡त्वाः꣢। ते꣡षां꣢ मत्स्व प्रभूवसो ॥ 19:0212 ॥

<details><summary>मूलम् (VC)</summary>

इ꣣मे꣡ त꣢ इन्द्र꣣ सो꣡माः꣢ सु꣣ता꣢सो꣣ ये꣢ च꣣ सो꣡त्वाः꣢ । ते꣡षां꣢ मत्स्व प्रभूवसो ॥२१२
</details>
<details><summary>विस्वर-मूलम् (VC)</summary>

इमे त इन्द्र सोमाः सुतासो ये च सोत्वाः । तेषां मत्स्व प्रभूवसो ॥२१२
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/20_0213_tubhyaM_sutAsaH.md">
<details open><summary><h2>20_0213 तुभ्यं सुतासः ...{Loading}...</h2></summary>

तु꣡भ्य꣢ꣳ सु꣣ता꣢सः꣣ सो꣡माः꣢ स्ती꣣र्णं꣢ ब꣣र्हि꣡र्वि꣢भावसो। स्तो꣣तृ꣡भ्य꣢ इन्द्र मृडय ॥ 20:0213 ॥

<details><summary>विस्वर-मूलम् (VC)</summary>

तुभ्यꣳ सुतासः सोमाः स्तीर्णं बर्हिर्विभावसो । स्तोतृभ्य इन्द्र मृडय ॥२१३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/21_0214_A_va.md">
<details open><summary><h2>21_0214 आ व ...{Loading}...</h2></summary>

आ꣢ व꣣ इ꣢न्द्र꣣ कृ꣢विं꣣ य꣡था꣢ वाज꣣य꣡न्तः꣢ श꣣त꣡क्र꣢तुम्। म꣡ꣳहि꣢ष्ठꣳसिञ्च꣣ इ꣡न्दु꣢भिः ॥ 21:0214 ॥

<details><summary>मूलम् (VC)</summary>

आ꣢ व꣣ इ꣢न्द्रं꣣ कृ꣢विं꣣ य꣡था꣢ वाज꣣य꣡न्तः꣢ श꣣त꣡क्र꣢तुम् । म꣡ꣳहि꣢ष्ठꣳ सिञ्च꣣ इ꣡न्दु꣢भिः ॥२१४॥
</details>
<details><summary>विस्वर-मूलम् (VC)</summary>

आ व इन्द्रं कृविं यथा वाजयन्तः शतक्रतुम् । मꣳहिष्ठꣳ सिञ्च इन्दुभिः ॥२१४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/22_0215_atashchidindra_na.md">
<details open><summary><h2>22_0215 अतश्चिदिन्द्र न ...{Loading}...</h2></summary>

अ꣡त꣢श्चिदिन्द्र न꣣ उ꣡पा या꣢꣯हि श꣣त꣡वा꣢जया। इ꣣षा꣢ स꣣ह꣡स्र꣢वाजया ॥ 22:0215 ॥

<details><summary>विस्वर-मूलम् (VC)</summary>

अतश्चिदिन्द्र न उपा याहि शतवाजया । इषा सहस्रवाजया ॥२१५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/23_0216_A_bundam.md">
<details open><summary><h2>23_0216 आ बुन्दम् ...{Loading}...</h2></summary>

आ꣢ बु꣣न्दं꣡ वृ꣢त्र꣣हा꣡ द꣢दे जा꣣तः꣡ पृ꣢च्छ꣣द्वि꣢ मा꣣त꣡र꣢म्। क꣢ उ꣣ग्राः꣡ के ह꣢꣯ शृण्विरे ॥ 23:0216 ॥

<details><summary>मूलम् (VC)</summary>

आ꣢ बु꣣न्दं꣡ वृ꣢त्र꣣हा꣡ द꣢दे जा꣣तः꣡ पृ꣢च्छा꣣द्वि꣢ मा꣣त꣡र꣢म् । क꣢ उ꣣ग्राः꣡ के ह꣢꣯ शृण्विरे ॥२१६॥
</details>
<details><summary>विस्वर-मूलम् (VC)</summary>

आ बुन्दं वृत्रहा ददे जातः पृच्छाद्वि मातरम् । क उग्राः के ह शृण्विरे ॥२१६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/24_0217_bRbadukthaMhavAmahe_sRprakarasnamUtaye.md">
<details open><summary><h2>24_0217 बृबदुक्थंहवामहे सृप्रकरस्नमूतये ...{Loading}...</h2></summary>

बृ꣣ब꣡दु꣢क्थꣳहवामहे सृ꣣प्र꣡क꣢रस्नमू꣣त꣡ये꣢। सा꣡धः꣢ कृ꣣ण्व꣢न्त꣣म꣡व꣢से ॥ 24:0217 ॥

<details><summary>विस्वर-मूलम् (VC)</summary>

बृबदुक्थꣳ हवामहे सृप्रकरस्नमूतये । साधः कृण्वन्तमवसे ॥२१७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/25_0218_RjunItI_no.md">
<details open><summary><h2>25_0218 ऋजुनीती नो ...{Loading}...</h2></summary>

ऋ꣣जुनीती꣢ नो꣣ व꣡रु꣢णो मि꣣त्रो꣡ न꣢यति वि꣣द्वा꣢न्। अ꣣र्यमा꣢ दे꣣वैः꣢ स꣣जो꣡षाः꣢ ॥ 25:0218 ॥

<details><summary>विस्वर-मूलम् (VC)</summary>

ऋजुनीती नो वरुणो मित्रो नयति विद्वान् । अर्यमा देवैः सजोषाः ॥२१८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/26_0219_dUrAdiheva_yatsato-ruNapsurashishvitat.md">
<details open><summary><h2>26_0219 दूरादिहेव यत्सतोऽरुणप्सुरशिश्वितत् ...{Loading}...</h2></summary>

दू꣣रा꣢दि꣣हे꣢व꣣ य꣢त्स꣣तो꣢ऽरु꣣ण꣢प्सु꣣र꣡शि꣢श्वितत्। वि꣢ भा꣣नुं꣢ वि꣣श्व꣡था꣢तनत् ॥ 26:0219 ॥

<details><summary>विस्वर-मूलम् (VC)</summary>

दूरादिहेव यत्सतोऽरुणप्सुरशिश्वितत् । वि भानुं विश्वथातनत् ॥२१९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/27_0220_A_no.md">
<details open><summary><h2>27_0220 आ नो ...{Loading}...</h2></summary>

आ꣡ नो꣢ मित्रावरुणा घृ꣣तै꣡र्गव्यू꣢꣯तिमुक्षतम्। म꣢ध्वा꣣ र꣡जा꣢ꣳसि सुक्रतू ॥ 27:0220 ॥

<details><summary>विस्वर-मूलम् (VC)</summary>

आ नो मित्रावरुणा घृतैर्गव्यूतिमुक्षतम् । मध्वा रजाꣳसि सुक्रतू ॥२२०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/28_0221_udu_tye.md">
<details open><summary><h2>28_0221 उदु त्ये ...{Loading}...</h2></summary>

उ꣢दु꣣ त्ये꣢ सू꣣न꣢वो꣣ गि꣢रः꣣ का꣡ष्ठा꣢ य꣣ज्ञे꣡ष्व꣢त्नत। वा꣣श्रा꣡ अ꣢भि꣣ज्ञु꣡ यात꣢꣯वे ॥ 28:0221 ॥

<details><summary>विस्वर-मूलम् (VC)</summary>

उदु त्ये सूनवो गिरः काष्ठा यज्ञेष्वत्नत । वाश्रा अभिज्ञु यातवे ॥२२१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/29_0222_idaM_viShNurva.md">
<details open><summary><h2>29_0222 इदं विष्णुर्व ...{Loading}...</h2></summary>

इ꣣दं꣢꣫ विष्णु꣣र्व꣡ च꣢क्रमे त्रे꣣धा꣡ नि द꣢꣯धे प꣣द꣢म्। स꣡मू꣢ढमस्य पाꣳसु꣣ले꣢ ॥ 29:0222 ॥

<details><summary>मूलम् (VC)</summary>

इ꣣दं꣢꣫ विष्णु꣣र्वि꣡ च꣢क्रमे त्रे꣣धा꣡ नि द꣢꣯धे प꣣द꣢म् । स꣡मू꣢ढमस्य पाꣳसु꣣ले꣡ ॥२२२॥
</details>
<details><summary>विस्वर-मूलम् (VC)</summary>

इदं विष्णुर्वि चक्रमे त्रेधा नि दधे पदम् । समूढमस्य पाꣳसुले ॥२२२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/30_0223_atIhi_manyuShAviNam.md">
<details open><summary><h2>30_0223 अतीहि मन्युषाविणम् ...{Loading}...</h2></summary>

अ꣡ती꣢हि मन्युषा꣣वि꣡ण꣢ꣳ सुषु꣣वा꣢ꣳस꣣मु꣡पे꣢꣯रय। अ꣣स्य꣢ रा꣣तौ꣢ सु꣣तं꣡ पि꣢ब ॥ 30:0223 ॥

<details><summary>विस्वर-मूलम् (VC)</summary>

अतीहि मन्युषाविणꣳ सुषुवाꣳसमुपेरय । अस्य रातौ सुतं पिब ॥२२३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/31_0224_kadu_prachetase.md">
<details open><summary><h2>31_0224 कदु प्रचेतसे ...{Loading}...</h2></summary>

क꣢दु꣣ प्र꣡चे꣢तसे म꣣हे꣡ वचो꣢꣯ दे꣣वा꣡य꣢ शस्यते। त꣡दिध्य꣢꣯स्य꣣ व꣡र्ध꣢नम् ॥ 31:0224 ॥

<details><summary>विस्वर-मूलम् (VC)</summary>

कदु प्रचेतसे महे वचो देवाय शस्यते । तदिध्यस्य वर्धनम् ॥२२४
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/32_0225_ukthaM_cha.md">
<details open><summary><h2>32_0225 उक्थं च ...{Loading}...</h2></summary>

उ꣣क्थं꣢ च꣣ न꣢ श꣣स्य꣡मा꣢नं꣣ ना꣡गो꣢ र꣣यि꣡रा चि꣢꣯केत। न꣡ गा꣢य꣣त्रं꣢ गी꣣य꣡मा꣢नम्॥ 32:0225 ॥

<details><summary>विस्वर-मूलम् (VC)</summary>

उक्थं च न शस्यमानं नागो रयिरा चिकेत । न गायत्रं गीयमानम् ॥२२५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/33_0226_indra_ukthebhirmandiShTho.md">
<details open><summary><h2>33_0226 इन्द्र उक्थेभिर्मन्दिष्ठो ...{Loading}...</h2></summary>

इ꣡न्द्र꣢ उ꣣क्थे꣢भि꣣र्म꣡न्दि꣢ष्ठो꣣ वा꣡जा꣢नां च꣣ वा꣡ज꣢पतिः। ह꣡रि꣢वान्त्सु꣣ता꣢ना꣣ꣳ स꣡खा꣢ ॥ 33:0226 ॥

<details><summary>मूलम् (VC)</summary>

इ꣡न्द्र꣢ उ꣣क्थे꣢भि꣣र्म꣡न्दि꣢ष्ठो꣡ वा꣡जा꣢नां च꣣ वा꣡ज꣢पतिः । ह꣡रि꣢वान्त्सु꣣ता꣢ना꣣ꣳ स꣡खा꣢ ॥२२६
</details>
<details><summary>विस्वर-मूलम् (VC)</summary>

इन्द्र उक्थेभिर्मन्दिष्ठो वाजानां च वाजपतिः । हरिवान्त्सुतानाꣳ सखा ॥२२६
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/34_0227_A_yAhyupa.md">
<details open><summary><h2>34_0227 आ याह्युप ...{Loading}...</h2></summary>

आ꣢ या꣣ह्यु꣡प꣢ नः सु꣣तं꣡ वाजे꣢꣯भि꣣र्मा꣡ हृ꣢णीयथाः। म꣣हा꣡ꣳ इ꣢व꣣ यु꣡व꣢जानिः ॥ 34:0227 ॥

<details><summary>मूलम् (VC)</summary>

आ꣢ या꣣ह्यु꣡प꣢ नः सु꣣तं꣡ वाजे꣢꣯भि꣣र्मा꣡ हृ꣢णीयथाः । म꣣हा꣡ꣳ इ꣣व꣢ यु꣡व꣢जानिः ॥२२७॥
</details>
<details><summary>विस्वर-मूलम् (VC)</summary>

आ याह्युप नः सुतं वाजेभिर्मा हृणीयथाः । महाꣳ इव युवजानिः ॥२२७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/35_0228_kadA_vaso.md">
<details open><summary><h2>35_0228 कदा वसो ...{Loading}...</h2></summary>

क꣣दा꣡ व꣡सो स्तो꣣त्र꣡ꣳहर्य꣢꣯त꣣ आ꣡ अव꣢꣯ श्म꣣शा꣡ रु꣢ध꣣द्वाः꣢। दी꣣र्घ꣢ꣳसु꣣त꣢म् वा꣣ता꣡प्या꣢य ॥ 35:0228 ॥

<details><summary>मूलम् (VC)</summary>

क꣣दा꣡ व꣢सो स्तो꣣त्रं꣡ हर्य꣢꣯त आ꣡ अव꣢꣯ श्म꣣शा꣡ रु꣢ध꣣द्वाः꣢ । दी꣣र्घ꣢ꣳ सु꣣तं꣢ वा꣣ता꣡प्या꣢य ॥२२८॥
</details>
<details><summary>विस्वर-मूलम् (VC)</summary>

कदा वसो स्तोत्रं हर्यत आ अव श्मशा रुधद्वाः । दीर्घꣳ सुतं वाताप्याय ॥२२८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/36_0229_brAhmaNAdindra_rAdhasaH.md">
<details open><summary><h2>36_0229 ब्राह्मणादिन्द्र राधसः ...{Loading}...</h2></summary>

ब्रा꣡ह्म꣢णादिन्द्र꣣ रा꣡ध꣢सः꣣ पि꣢बा꣣ सो꣡म꣢मृ꣣तू꣡ꣳ रनु꣢꣯। त꣢वे꣣द꣢ꣳस꣣ख्य꣡मस्तृ꣢꣯तम् ॥ 36:0229 ॥

<details><summary>विस्वर-मूलम् (VC)</summary>

ब्राह्मणादिन्द्र राधसः पिबा सोममृतूꣳरनु । तवेदꣳ सख्यमस्तृतम् ॥२२९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/37_0230_vayaM_ghA.md">
<details open><summary><h2>37_0230 वयं घा ...{Loading}...</h2></summary>

व꣣यं꣡ घा꣢ ते꣣ अ꣡पि꣢ स्मसि स्तो꣣ता꣡र꣢ इन्द्र गिर्वणः। त्वं꣡ नो꣢ जिन्व सोमपाः ॥ 37:0230 ॥

<details><summary>विस्वर-मूलम् (VC)</summary>

वयं घा ते अपि स्मसि स्तोतार इन्द्र गिर्वणः । त्वं नो जिन्व सोमपाः ॥२३०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/38_0231_endra_pRxu.md">
<details open><summary><h2>38_0231 एन्द्र पृक्षु ...{Loading}...</h2></summary>

ए꣡न्द्र꣢ पृ꣣क्षु꣡ कासु꣢꣯ चिन्नृ꣣म्णं꣢ त꣣नू꣡षु꣢ धेहि नः। स꣡त्रा꣢जिदुग्र꣣ पौ꣡ꣳ॥ 38:0231 ॥

<details><summary>मूलम् (VC)</summary>

ए꣡न्द्र꣢ पृ꣣क्षु꣡ कासु꣢꣯ चिन्नृ꣣म्णं꣢ त꣣नू꣡षु꣢ धेहि नः । स꣡त्रा꣢जिदुग्र꣣ पौ꣡ꣳस्य꣢म् ॥२३१
</details>
<details><summary>विस्वर-मूलम् (VC)</summary>

एन्द्र पृक्षु कासु चिन्नृम्णं तनूषु धेहि नः । सत्राजिदुग्र पौꣳस्यम् ॥२३१
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/39_0232_evA_hyasi.md">
<details open><summary><h2>39_0232 एवा ह्यसि ...{Loading}...</h2></summary>

ए꣣वा꣡ ह्यसि꣢꣯ वीर꣣यु꣢रे꣣वा꣡ शूर꣢꣯ उ꣣त꣢ स्थि꣣रः꣢। ए꣣वा꣢ ते꣣ रा꣢ध्यं꣣ म꣡नः꣢ ॥ 39:0232 ॥

<details><summary>विस्वर-मूलम् (VC)</summary>

एवा ह्यसि वीरयुरेवा शूर उत स्थिरः । एवा ते राध्यं मनः ॥२३२॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/40_0233_abhi_tvA.md">
<details open><summary><h2>40_0233 अभि त्वा ...{Loading}...</h2></summary>

अ꣣भि꣡ त्वा꣢ शूर नोनु꣣मो꣡ऽदु꣢ग्धा इव धे꣣न꣡वः꣢। ई꣡शा꣢नम꣣स्य꣡ जग꣢꣯तः स्व꣣र्दृ꣢श꣣मी꣡शा꣢नमिन्द्र त꣣स्थु꣡षः꣢ ॥ 40:0233 ॥

<details><summary>विस्वर-मूलम् (VC)</summary>

अभि त्वा शूर नोनुमोऽदुग्धा इव धेनवः । ईशानमस्य जगतः स्वर्दृशमीशानमिन्द्र तस्थुषः ॥२३३॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/41_0234_tvAmiddhi_havAmahe.md">
<details open><summary><h2>41_0234 त्वामिद्धि हवामहे ...{Loading}...</h2></summary>

त्वा꣡मिद्धि हवा꣢꣯महे सा꣣तौ꣡ वाज꣢꣯स्य का꣣र꣡वः꣢। त्वां꣢ वृ꣣त्रे꣡ष्वि꣢न्द्र꣣ स꣡त्प꣢तिं꣣ न꣢र꣣स्त्वां꣢꣫ काष्ठा꣣स्व꣡र्व꣢तः ॥ 41:0234 ॥

<details><summary>विस्वर-मूलम् (VC)</summary>

त्वामिद्धि हवामहे सातौ वाजस्य कारवः । त्वां वृत्रेष्विन्द्र सत्पतिं नरस्त्वां काष्ठास्वर्वतः ॥२३४॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/42_0235_abhi_pra.md">
<details open><summary><h2>42_0235 अभि प्र ...{Loading}...</h2></summary>

अ꣣भि꣡ प्र वः꣢꣯ सु꣣रा꣡ध꣢स꣣मि꣡न्द्र꣢मर्च꣣ य꣡था꣢ वि꣣दे꣢। यो꣡ ज꣢रि꣣तृ꣡भ्यो꣢ म꣣घ꣡वा꣢ पुरू꣣व꣡सुः꣢ स꣣ह꣡स्रे꣢णेव꣣ शि꣡क्ष꣢ति ॥ 42:0235 ॥

<details><summary>विस्वर-मूलम् (VC)</summary>

अभि प्र वः सुराधसमिन्द्रमर्च यथा विदे । यो जरितृभ्यो मघवा पुरूवसुः सहस्रेणेव शिक्षति ॥२३५॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/43_0236_taM_vo.md">
<details open><summary><h2>43_0236 तं वो ...{Loading}...</h2></summary>

तं꣡ वो꣢ द꣣स्म꣡मृ꣢ती꣣ष꣢हं꣣ व꣡सो꣢र्मन्दा꣣न꣡मन्ध꣢꣯सः। अ꣣भि꣢ व꣣त्सं꣡ न स्वस꣢꣯रेषु धे꣣न꣢व꣣ इ꣡न्द्रं꣢ गी꣣र्भि꣡र्न꣢वामहे ॥ 43:0236 ॥

<details><summary>मूलम् (VC)</summary>

तं꣡ वो꣢ द꣣स्म꣡मृ꣢꣫ती꣣ष꣢हं꣣ व꣡सो꣢र्मन्दा꣣न꣡मन्ध꣢꣯सः । अ꣣भि꣢ व꣣त्सं꣡ न स्वस꣢꣯रेषु धे꣣न꣢व꣣ इ꣡न्द्रं꣢ गी꣣र्भि꣡र्न꣢वामहे ॥२३६॥
</details>
<details><summary>विस्वर-मूलम् (VC)</summary>

तं वो दस्ममृतीषहं वसोर्मन्दानमन्धसः । अभि वत्सं न स्वसरेषु धेनव इन्द्रं गीर्भिर्नवामहे ॥२३६॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/44_0237_tarobhirvo_vidadvasumindram.md">
<details open><summary><h2>44_0237 तरोभिर्वो विदद्वसुमिन्द्रम् ...{Loading}...</h2></summary>

त꣡रो꣣भिर्वो वि꣣द꣡द्व꣢सु꣣मि꣡न्द्र꣢ꣳ स꣣बा꣡ध꣢ ऊ꣣त꣡ये꣢। बृ꣣ह꣢द्गाय꣢꣯न्तः सु꣣त꣡सो꣢मे अध्व꣣रे꣢ हु꣣वे꣢꣫ भरं꣣ न꣢ का꣣रि꣡ण꣢म् ॥ 44:0237 ॥

<details><summary>मूलम् (VC)</summary>

त꣡रो꣣भिर्वो वि꣣द꣡द्व꣢सु꣣मि꣡न्द्र꣢ꣳ स꣣बा꣡ध꣢ ऊ꣣त꣡ये꣢ । बृ꣣ह꣡द्गाय꣢꣯न्तः सु꣣त꣡सो꣢मे अध्व꣣रे꣢ हु꣣वे꣢꣫ भरं꣣ न꣢ का꣣रि꣡ण꣢म् ॥२३७॥
</details>
<details><summary>विस्वर-मूलम् (VC)</summary>

तरोभिर्वो विदद्वसुमिन्द्रꣳ सबाध ऊतये । बृहद्गायन्तः सुतसोमे अध्वरे हुवे भरं न कारिणम् ॥२३७॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/45_0238_taraNiritsiShAsati_vAjam.md">
<details open><summary><h2>45_0238 तरणिरित्सिषासति वाजम् ...{Loading}...</h2></summary>

त꣣र꣢णि꣣रि꣡त्सि꣢षासति꣣ वा꣢जं꣣ पु꣡र꣢न्ध्या यु꣣जा꣢। आ꣢ व꣣ इ꣡न्द्रं꣢ पुरुहू꣣तं꣡ न꣢मे गि꣣रा꣢ ने꣣मिं꣡ तष्टे꣢꣯व सु꣣द्रु꣡व꣢म् ॥ 45:0238 ॥

<details><summary>विस्वर-मूलम् (VC)</summary>

तरणिरित्सिषासति वाजं पुरन्ध्या युजा । आ व इन्द्रं पुरुहूतं नमे गिरा नेमिं तष्टेव सुद्रुवम् ॥२३८॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/46_0239_pibA_sutasya.md">
<details open><summary><h2>46_0239 पिबा सुतस्य ...{Loading}...</h2></summary>

पि꣡बा꣢ सु꣣त꣡स्य꣢ र꣣सि꣢नो꣣ म꣡त्स्वा꣢ न इन्द्र꣣ गो꣡म꣢तः। आ꣣पि꣡र्नो꣢ बोधि सध꣣मा꣡द्ये꣢ वृ꣣धे३ऽस्मा꣡ꣳअ꣢वन्तु ते꣣ धि꣡यः꣢ ॥ 46:0239 ॥

<details><summary>मूलम् (VC)</summary>

पि꣡बा꣢ सु꣣त꣡स्य꣢ र꣣सि꣢नो꣣ म꣡त्स्वा꣢ न इन्द्र꣣ गो꣡म꣢तः । आ꣣पि꣡र्नो꣢ बोधि सध꣣मा꣡द्ये꣢ वृ꣣धे꣢३ऽस्मा꣡ꣳ अ꣢वन्तु ते꣣ धि꣡यः꣢ ॥२३९॥
</details>
<details><summary>विस्वर-मूलम् (VC)</summary>

पिबा सुतस्य रसिनो मत्स्वा न इन्द्र गोमतः । आपिर्नो बोधि सधमाद्ये वृधे३ऽस्माꣳ अवन्तु ते धियः ॥२३९॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/47_0240_tvaM_hyehi.md">
<details open><summary><h2>47_0240 त्वं ह्येहि ...{Loading}...</h2></summary>

त्व꣢꣫ꣳ ह्येहि꣣ चे꣡र꣢वे वि꣣दा꣢꣫ भगं꣣ व꣡सु꣢त्तये। उ꣡द्वा꣢वृषस्व मघव꣣न् ग꣡वि꣢ष्टय꣣ उ꣢दि꣣न्द्रा꣡श्व꣢मिष्टये ॥ 47:0240 ॥

<details><summary>विस्वर-मूलम् (VC)</summary>

त्वꣳ ह्येहि चेरवे विदा भगं वसुत्तये । उद्वावृषस्व मघवन्गविष्टय उदिन्द्राश्वमिष्टये ॥२४०॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/48_0241_na_hi.md">
<details open><summary><h2>48_0241 न हि ...{Loading}...</h2></summary>

न꣡ हि व꣢꣯श्चर꣣मं꣢ च꣣ न꣡ वसि꣢꣯ष्ठः प꣣रिम꣡ꣳसते। अ꣣स्मा꣡क꣢म꣣द्य꣢ म꣣रु꣡तः꣢ सु꣣ते꣢꣫ सचा꣣ वि꣡श्वे꣢ पिबन्तु का꣣मि꣡नआः ॥ 48:0241 ॥

<details><summary>मूलम् (VC)</summary>

न꣡ हि व꣢꣯श्चर꣣मं꣢ च꣣ न꣡ वसि꣢꣯ष्ठः प꣣रिम꣡ꣳस꣢ते । अ꣣स्मा꣡क꣢म꣣द्य꣢ म꣣रु꣡तः꣢ सु꣣ते꣢꣫ सचा꣣ वि꣡श्वे꣢ पिबन्तु का꣣मि꣡नः꣢ ॥२४१॥
</details>
<details><summary>विस्वर-मूलम् (VC)</summary>

न हि वश्चरमं च न वसिष्ठः परिमꣳसते । अस्माकमद्य मरुतः सुते सचा विश्वे पिबन्तु कामिनः ॥२४१॥
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/3/1/49_0242_mA_chidanyadvi.md">
<details open><summary><h2>49_0242 मा चिदन्यद्वि ...{Loading}...</h2></summary>

मा꣡ चि꣢द꣣न्य꣡द्वि श꣢꣯ꣳसत꣣ स꣡खा꣢यो꣣ मा꣡ रि꣢षण्यत। इ꣢न्द्र꣣मि꣡त्स्तो꣢ता꣣ वृ꣡ष꣢ण꣣ꣳ स꣡चा꣢ सु꣣ते꣡ मुहु꣢꣯रु꣣क्था꣡ च꣢ शꣳसत ॥ 49:0242 ॥

<details><summary>विस्वर-मूलम् (VC)</summary>

मा चिदन्यद्वि शꣳसत सखायो मा रिषण्यत । इन्द्रमित्स्तोता वृषणꣳ सचा सुते मुहुरुक्था च शꣳसत ॥२४२॥
</details>
</details>
</div>
