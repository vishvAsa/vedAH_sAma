+++
title = "३ महानाम्न्य्-आर्चिकः (६४१-६५०)"
unicode_script = "devanagari"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/01_0641_vidA_maghavan.md">
<details open><summary><h2>01_0641 विदा मघवन् ...{Loading}...</h2></summary>

वि꣣दा꣡ म꣢घवन् वि꣣दा꣢ गा꣣तु꣡मनु꣢꣯शꣳसिषो꣣ दि꣡शः꣢। शि꣡क्षा꣢ शचीनां पते पूर्वी꣣णां꣡ पुरू꣢वसो ॥ 01:0641 ॥

<details><summary>मूलम् (VC)</summary>

वि꣣दा꣡ म꣢घवन् वि꣣दा꣢ गा꣣तु꣢꣯मनु꣢꣯शꣳसिषो꣣ दि꣡शः꣢ । शि꣡क्षा꣢ शचीनां पते पूर्वी꣣णां꣡ पुरू꣢वसो ॥६४१
</details>
<details><summary>विस्वर-मूलम् (VC)</summary>

विदा मघवन् विदा गातुमनुशꣳसिषो दिशः । शिक्षा शचीनां पते पूर्वीणां पुरूवसो ॥६४१
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/02_0642_AbhiShTvamabhiShTibhiH_svA-3rnnAm.md">
<details open><summary><h2>02_0642 आभिष्ट्वमभिष्टिभिः स्वाऽ३र्न्नाम् ...{Loading}...</h2></summary>

आ꣣भि꣢꣫ष्ट्वम꣣भि꣡ष्टि꣢भिः꣣ स्वा꣢ऽ३र्न्ना꣢ꣳ शुः।प्र꣡चे꣢तन꣣ प्र꣡चे꣢त꣣ये꣡न्द्र꣢ द्यु꣣म्ना꣡य꣢ न इ꣣षे꣢ ॥ 02:0642 ॥

<details><summary>विस्वर-मूलम् (VC)</summary>

आभिष्ट्वमभिष्टिभिः स्वाऽ३र्न्नाꣳशुः । प्रचेतन प्रचेतयेन्द्र द्युम्नाय न इषे ॥६४२
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/03_0643_evA_hi.md">
<details open><summary><h2>03_0643 एवा हि ...{Loading}...</h2></summary>

ए꣣वा꣢꣫ हि श꣣क्रो꣢ रा꣣ये꣡ वाजा꣢꣯य वज्रिवः। हि꣢ष्ठ वज्रिन्नृ꣣ञ्ज꣢स꣣। आ꣡ या꣢हि꣣ पि꣢ब꣣ म꣡त्स्व꣢ ॥ 03:0643 ॥

<details><summary>मूलम् (VC)</summary>

ए꣣वा꣢꣫ हि श꣣क्रो꣢ रा꣣ये꣡ वाजा꣢꣯य वज्रिवः । श꣡वि꣢ष्ठ वज्रिन्नृ꣣ञ्ज꣢से꣣ म꣡ꣳहि꣢ष्ठ वज्रिन्नृ꣣ञ्ज꣢स꣣ । आ꣡ या꣢हि꣣ पि꣢ब꣣ म꣡त्स्व꣢ ॥६४३
</details>
<details><summary>विस्वर-मूलम् (VC)</summary>

एवा हि शक्रो राये वाजाय वज्रिवः । शविष्ठ वज्रिन्नृञ्जसे मꣳहिष्ठ वज्रिन्नृञ्जस । आ याहि पिब मत्स्व ॥६४३
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/04_0644_vidA_rAye.md">
<details open><summary><h2>04_0644 विदा राये ...{Loading}...</h2></summary>

वि꣣दा꣢ रा꣣ये꣢ सु꣣वी꣢र्यं꣣ भु꣢वो꣣ वा꣡जा꣢नां꣣ प꣢ति꣣र्व꣢शा꣣ꣳअ꣡नु꣢। हि꣢ष्ठ वज्रिन्नृ꣣ञ्ज꣢से꣣ यः꣡ शवि꣢꣯ष्ठः꣣ शू꣡रा꣢णाम् ॥ 04:0644 ॥

<details><summary>मूलम् (VC)</summary>

वि꣣दा꣢ रा꣣ये꣢ सु꣣वी꣢र्यं꣣ भ꣢वो꣣ वा꣡जा꣢नां꣣ प꣢ति꣣र्व꣢शा꣣ꣳ अ꣡नु꣢ । म꣡ꣳहिष्ठ वज्रिन्नृ꣣ञ्ज꣢से꣣ यः꣡ शवि꣢꣯ष्ठः꣣ शू꣡रा꣢णाम् ॥६४४
</details>
<details><summary>विस्वर-मूलम् (VC)</summary>

विदा राये सुवीर्यं भवो वाजानां पतिर्वशाꣳ अनु । मꣳहिष्ठ वज्रिन्नृञ्जसे यः शविष्ठः शूराणाम् ॥६४४
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/05_0645_yo_maMhiShTho.md">
<details open><summary><h2>05_0645 यो मंहिष्ठो ...{Loading}...</h2></summary>

यो꣡ मꣳहि꣢꣯ष्ठो मघोनामꣳजुर्न्न शोचिः। चि꣡कि꣢त्वो अ꣣भि꣡ नो꣢ न꣣ये꣡न्द्रो꣢ विदे꣣ तमु꣢꣯ स्तुहि ॥ 05:0645 ॥

<details><summary>मूलम् (VC)</summary>

यो꣢꣯ मꣳहि꣢꣯ष्ठो मघोनामꣳशुर्न शोचिः । चि꣡कि꣢त्वो अ꣣भि꣡ नो꣢ न꣣ये꣡न्द्रो꣢ विदे꣢꣯ तमु꣢꣯ स्तुहि ॥६४५
</details>
<details><summary>विस्वर-मूलम् (VC)</summary>

यो मꣳहिष्ठो मघोनामꣳशुर्न शोचिः । चिकित्वो अभि नो नयेन्द्रो विदे तमु स्तुहि ॥६४५
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/06_0646_Ishe_hi.md">
<details open><summary><h2>06_0646 ईशे हि ...{Loading}...</h2></summary>

ई꣢शे꣣ हि꣢ श꣣क्र꣢उ।स्तमू꣣त꣡ये꣢ हवामहे꣣ जे꣡ता꣢र꣣म꣡प꣢राजितम्। स꣡ नः꣢ स्व꣣र्ष꣢द꣣ति द्वि꣢षः꣣ क्र꣢तु꣣श्छ꣡न्द꣢ ऋ꣣तं꣢ बृ꣣ह꣢त् ॥ 06:0646 ॥

<details><summary>मूलम् (VC)</summary>

ई꣢शे꣣ हि꣢ श꣣क्र꣢꣫स्तमू꣣त꣡ये꣢ हवामहे꣣ जे꣡ता꣢र꣣म꣡प꣢राजितम् । स꣡ नः꣢ स्व꣣र्ष꣢द꣣ति द्वि꣢षः꣣ क्र꣢तु꣣श्छ꣡न्द꣢ ऋ꣣तं꣢ बृ꣣ह꣢त् ॥६४६
</details>
<details><summary>विस्वर-मूलम् (VC)</summary>

ईशे हि शक्रस्तमूतये हवामहे जेतारमपराजितम् । स नः स्वर्षदति द्विषः क्रतुश्छन्द ऋतं बृहत् ॥६४६
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/07_0647_indraM_dhanasya.md">
<details open><summary><h2>07_0647 इन्द्रं धनस्य ...{Loading}...</h2></summary>

इ꣢न्द्रं꣣ ध꣡न꣢स्य꣣ सा꣡त꣢ये हवामहे꣣ जे꣡ता꣢र꣣म꣡प꣢राजितम्। स꣡ नः꣢ स्व꣣र्ष꣢द꣣ति द्वि꣢षः꣣ स꣡ नः꣢ स्वर्ष꣣द꣢ति꣣ द्वि꣡षः꣢ ॥ 07:0647 ॥

<details><summary>मूलम् (VC)</summary>

इ꣢न्द्रं꣣ ध꣡न꣢स्य꣣ सा꣡त꣢ये हवामहे꣣ जे꣡ता꣢र꣣म꣡प꣢राजितम् । स꣡ नः꣢ स्वर्ष꣣द꣢ति꣣ द्वि꣢षः꣣ स꣡ नः꣢ स्वर्ष꣣द꣢ति꣣ द्वि꣡षः꣢ ॥६४७
</details>
<details><summary>विस्वर-मूलम् (VC)</summary>

इन्द्रं धनस्य सातये हवामहे जेतारमपराजितम् । स नः स्वर्षदति द्विषः स नः स्वर्षदति द्विषः ॥६४७
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/08_0648_pUrvasya_yatte.md">
<details open><summary><h2>08_0648 पूर्वस्य यत्ते ...{Loading}...</h2></summary>

पू꣡र्व꣢स्य꣣ य꣡त्ते꣢ अद्रिवो꣣ꣳऽशु꣡र्मदा꣢꣯य। सु꣣म्न꣡ आ धे꣢꣯हि नो वसो पू꣣र्तिः꣡ शवि꣢ष्ठ शस्यते। सं꣣ न्य꣡से꣢ ॥ 08:0648 ॥

<details><summary>मूलम् (VC)</summary>

पू꣡र्व꣢स्य꣣ य꣡त्ते꣢ अद्रिवो꣣ꣳऽशु꣢꣯र्मदा꣢꣯य । सु꣣म्न꣡ आ धे꣢꣯हि नो वसो पू꣣र्तिः꣡ श꣢विष्ठ शस्यते । व꣣शी꣢꣫ हि श꣣क्रो꣢ नू꣣नं꣡ तन्नव्य꣢꣯ꣳ सं꣣न्य꣡से꣢ ॥६४८
</details>
<details><summary>विस्वर-मूलम् (VC)</summary>

पूर्वस्य यत्ते अद्रिवोꣳऽशुर्मदाय । सुम्न आ धेहि नो वसो पूर्तिः शविष्ठ शस्यते । वशी हि शक्रो नूनं तन्नव्यꣳ संन्यसे ॥६४८
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/09_0649_prabho_janasya.md">
<details open><summary><h2>09_0649 प्रभो जनस्य ...{Loading}...</h2></summary>

प्र꣣भो꣡ जन꣢꣯स्य वृत्रह꣣न् त्स꣡मर्ये꣢षु ब्रवावहै। शू꣢रो꣣ यो꣢उ। गोषु꣣ ग꣡च्छ꣢ति꣣ स꣡खा꣢ सु꣣शे꣢वो꣣ अ꣡द्व꣢युः ॥ 09:0649 ॥

<details><summary>मूलम् (VC)</summary>

प्र꣣भो꣢꣯ जन꣢꣯स्य वृत्रह꣣न्त्स꣡मर्ये꣢षु ब्रवावहै । शू꣢रो꣣ यो꣢꣫ गोषु꣣ ग꣡च्छ꣢ति꣣ स꣡खा꣢ सु꣣शे꣢वो꣣ अ꣡द्व꣢युः ॥६४९
</details>
<details><summary>विस्वर-मूलम् (VC)</summary>

प्रभो जनस्य वृत्रहन्त्समर्येषु ब्रवावहै । शूरो यो गोषु गच्छति सखा सुशेवो अद्वयुः ॥६४९
</details>
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/3_mahAnAmny-ArchikaH/10_0650_evAhye-3-3-3va_evA.md">
<details open><summary><h2>10_0650 एवाह्येऽ३ऽ३ऽ३व एवा ...{Loading}...</h2></summary>

ए꣣वा꣢ह्येऽ३ऽ३ऽ३व꣡। ए꣣वा꣡ ह्य꣢ग्ने ए꣣वा꣡ही꣢न्द्र। ए꣣वा꣡हि दे꣢꣯वाः ॥ 10:0650 ॥

<details><summary>मूलम् (VC)</summary>

ए꣣वा꣢ह्येऽ३ऽ३ऽ३व꣡ । ए꣣वा꣡ ह्य꣢ग्ने । ए꣣वा꣡ही꣢न्द्र । ए꣣वा꣡ हि पू꣢꣯षन् । ए꣣वा꣡ हि दे꣢꣯वाः ॐ ए꣣वा꣡हि दे꣢꣯वाः ॥६५०
</details>
<details><summary>विस्वर-मूलम् (VC)</summary>

एवाह्येऽ३ऽ३ऽ३व । एवा ह्यग्ने । एवाहीन्द्र । एवा हि पूषन् । एवा हि देवाः ॐ एवाहि देवाः ॥६५०
</details>
</details>
</div>
