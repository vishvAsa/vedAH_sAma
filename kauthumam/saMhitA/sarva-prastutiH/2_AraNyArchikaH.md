+++
title = "२ आरण्यार्चिकः (५८६-६४०)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/01_0586_indra_jyeShTham.md">
<details open><summary><h2>01_0586 इन्द्र ज्येष्ठम् ...{Loading}...</h2></summary>

इ꣢न्द्र꣣ ज्ये꣡ष्ठं꣢ न꣣ आ꣡ भ꣢र꣣ ओ꣡जि꣢ष्ठं꣣ पु꣡पु꣢रि꣣ श्र꣡वः꣢। य꣡द्दिधृ꣢꣯क्षेम वज्रहस्त꣣ रो꣡द꣢सी꣣ उ꣡ सु꣢꣯शिप्र पप्राः ॥ 01:0586 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/02_0587_indro_rAjA.md">
<details open><summary><h2>02_0587 इन्द्रो राजा ...{Loading}...</h2></summary>

इ꣡न्द्रो꣣ रा꣢जा꣣ ज꣡ग꣢तश्चर्षणी꣣ना꣡मधि꣢उष꣣मा꣢ वि꣣श्व꣡रू꣢पं꣣ य꣡द.य꣢स्य। त꣡तो꣢ ददाति दा꣣शु꣢षे꣣ व꣡सू꣢नि꣣ चोद꣢꣫द्राध꣣ उ꣡प꣢स्तुतं चि꣣दर्वा꣢क् ॥ 02:0587 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/03_0588_yasyedamA_rajoyujastuje.md">
<details open><summary><h2>03_0588 यस्येदमा रजोयुजस्तुजे ...{Loading}...</h2></summary>

य꣢स्ये꣣द꣢मा꣣ र꣢जो꣣यु꣡ज꣢स्तु꣣जे꣢꣫ जने꣣ व꣢न꣣꣬ꣳ स्वः꣢꣯। इ꣡न्द्र꣢स्य꣣ र꣡न्त्यं꣢ बृ꣣ह꣢त् ॥ 03:0588 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/04_0589_uduttamaM_varuNa.md">
<details open><summary><h2>04_0589 उदुत्तमं वरुण ...{Loading}...</h2></summary>

उ꣡दु꣢त्त꣣मं꣡ व꣢रुण꣣ पा꣡श꣢म꣣स्म꣡दवा꣢꣯ध꣣मं꣡ वि꣢꣯ मध्य꣣म꣡ꣳ श्र꣢थाय। अ꣡था꣢दित्य व्र꣣ते꣢ व꣣यं꣡ तवा꣢꣯ना꣣ग꣢सो꣣ अ꣡दि꣢तये स्याम4 ॥ 04:0589 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/05_0590_tvayA_vayam.md">
<details open><summary><h2>05_0590 त्वया वयम् ...{Loading}...</h2></summary>

त्व꣡या꣢ व꣣यं꣡ पव꣢꣯मानेन सोम꣣ भ꣡रे꣢ कृ꣣तं꣡ वि꣢꣯ चिनुयाम꣣ श꣡श्व꣢त्। त꣡न्नो꣢ मि꣣त्रो꣡ वरु꣢णो मामहन्ता꣣ म꣡दि꣢तिः꣣ सि꣡न्धुः꣢ पृ꣣थि꣢वी उत द्यौः ॥ 05:0590 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/06_0591_imaM_vRShaNam.md">
<details open><summary><h2>06_0591 इमं वृषणम् ...{Loading}...</h2></summary>

इ꣣मं꣡ वृष꣢꣯णं कृणु꣣तै꣢उ꣣मि꣢न्माम् ॥ 06:0591 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/07_0592_sa_na.md">
<details open><summary><h2>07_0592 स न ...{Loading}...</h2></summary>

स꣢ न꣣ इ꣡न्द्रा꣢य꣣ य꣡ज्य꣢वे꣣ व꣡रु꣢णाय म꣣रु꣡द्भ्यः꣢। व꣣रिवोवि꣡त्परि꣢꣯स्रव ॥ 07:0592 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/08_0593_enA_vishvAnyarya.md">
<details open><summary><h2>08_0593 एना विश्वान्यर्य ...{Loading}...</h2></summary>

ए꣣ना꣡ विश्वा꣢꣯न्य꣣र्य꣢꣫ आ द्यु꣣म्ना꣢नि꣣ मा꣡नु꣢षाणाम्। सि꣡षा꣢सन्तो वनामहे ॥ 08:0593 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/09_0594_ahamasmi_prathamajA.md">
<details open><summary><h2>09_0594 अहमस्मि प्रथमजा ...{Loading}...</h2></summary>

अ꣣ह꣡म꣢स्मि प्रथम꣣जा꣢ ऋ꣣त꣢स्य꣣ पू꣡र्वं꣢ दे꣣वे꣡भ्यो꣢ अ꣣मृ꣡त꣢स्य꣣ ना꣡म꣢। यो꣢ मा꣣ द꣡दा꣢ति꣣ स꣢꣫ इदे꣣व꣡मा꣢वद꣣ह꣢꣫मन्न꣣म꣡न्न꣢म꣣द꣡न्त꣢मद्मि ॥ 09:0594 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/10_0595_tvametadadhArayaH_kRShNAsu.md">
<details open><summary><h2>10_0595 त्वमेतदधारयः कृष्णासु ...{Loading}...</h2></summary>

त्व꣢मे꣣त꣡द꣢धारयः कृ꣣ष्णा꣢सु꣣ रो꣡हि꣢णीषु च। प꣡रु꣢ष्णीषु꣣ रु꣢श꣣त्प꣡यः꣢ ॥ 10:0595 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/11_0596_arUruchaduShasaH_pRshniragriya.md">
<details open><summary><h2>11_0596 अरूरुचदुषसः पृश्निरग्रिय ...{Loading}...</h2></summary>

अ꣡रू꣢रुचदु꣣ष꣢सः꣣ पृ꣡श्नि꣢रग्रि꣣य꣢ उ꣣क्षा꣡ मि꣢मेति꣣ भु꣡व꣢नेषु वाज꣣युः꣢। मा꣣यावि꣡नो꣢ ममिरे अस्य मा꣣य꣡या꣢ नृ꣣च꣡क्ष꣢सः पि꣣त꣢रो꣣ ग꣢र्भ꣣मा꣡द꣢धुः ॥ 11:0596 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/12_0597_indra_iddharyoH.md">
<details open><summary><h2>12_0597 इन्द्र इद्धर्योः ...{Loading}...</h2></summary>

इ꣢न्द्र꣣ इ꣢꣫द्धर्योः꣣ स꣢चा꣣ स꣡म्मि꣢श्ल꣣ आ꣡ व꣢चो꣣यु꣡जा꣢। इ꣡न्द्रो꣢ व꣣ज्री꣡ हि꣢र꣣ण्य꣡यः꣢ ॥ 12:0597 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/13_0598_indra_vAjeShu.md">
<details open><summary><h2>13_0598 इन्द्र वाजेषु ...{Loading}...</h2></summary>

इ꣢न्द्र꣣ वा꣡जे꣢षु नोऽव स꣣ह꣡स्र꣢प्रधनेषु च। उ꣣ग्र꣢ उ꣣ग्रा꣡भि꣢रू꣣ति꣡भिः꣢ ॥ 13:0598 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/14_0599_prathashcha_yasya.md">
<details open><summary><h2>14_0599 प्रथश्च यस्य ...{Loading}...</h2></summary>

प्र꣡थ꣢श्च꣣ य꣡स्य꣢ स꣣प्र꣡थ꣢श्च꣣ ना꣡मानु꣢꣯ष्टुभस्य ह꣣वि꣡षो꣢ ह꣣वि꣢र्यत्। धा꣣तु꣡र्द्युता꣢꣯नात्सवि꣣तु꣢श्च꣣ वि꣡ष्णो꣢ रथन्त꣣र꣡मा ज꣢꣯भारा꣣ व꣡सि꣢ष्ठः ॥ 14:0599 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/15_0600_niyutvAnvAyavA_gahyayam.md">
<details open><summary><h2>15_0600 नियुत्वान्वायवा गह्ययम् ...{Loading}...</h2></summary>

नि꣣यु꣡त्वा꣢꣯न्वाय꣣वा꣡ ग꣢ह्य꣣य꣢ꣳ शु꣣क्रो꣡ अ꣢यामि ते। ग꣡न्ता꣢सि सुन्व꣣तो꣢ गृ꣣ह꣢म् ॥ 15:0600 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/16_0601_yajjAyathA_apUrvya.md">
<details open><summary><h2>16_0601 यज्जायथा अपूर्व्य ...{Loading}...</h2></summary>

य꣡ज्जाय꣢꣯था अपूर्व्य꣣ म꣡घ꣢वन्वृत्र꣣ह꣡त्या꣢य। त꣡त्पृ꣢थि꣣वी꣡म꣢प्रथय꣣स्त꣡द꣢स्तभ्ना उ꣣तो꣡ दिव꣢꣯म् ॥ 16:0601 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/17_0602_mayi_varcho.md">
<details open><summary><h2>17_0602 मयि वर्चो ...{Loading}...</h2></summary>

म꣢यि꣣ व꣢र्चो꣣ अ꣢थो꣣ य꣡शोऽथो꣢꣯ य꣣ज्ञ꣢स्य꣣ य꣡त्प꣢꣯यः। हतु ॥ 17:0602 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/18_0603_san_te.md">
<details open><summary><h2>18_0603 सन् ते ...{Loading}...</h2></summary>

सं꣢ ते꣣ प꣡या꣢ꣳसि꣣ स꣡मु꣢ यन्तु꣣ वा꣢जाः꣣ सं꣡ वृष्ण्या꣢꣯न्यभिमाति꣣षा꣡हः꣢। स्युत्त꣣मा꣡नि꣢ धिष्व ॥ 18:0603 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/19_0604_tvamimA_oShadhIH.md">
<details open><summary><h2>19_0604 त्वमिमा ओषधीः ...{Loading}...</h2></summary>

त्व꣢मि꣣मा꣡ ओष꣢꣯धीः सोम꣣ वि꣢श्वा꣣स्त्व꣢म꣣पो꣡ अ꣢जनय꣣स्त्वं꣡ गाः। त्व꣡मात꣢꣯नोरु꣣र्वा꣢३न्त꣡रि꣢क्षं꣣ त्वं꣡ ज्योति꣢꣯षा꣣ वि꣡ तमो꣢꣯ ववर्थ ॥ 19:0604 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/20_0605_agnimIDe_purohitam.md">
<details open><summary><h2>20_0605 अग्निमीडे पुरोहितम् ...{Loading}...</h2></summary>

अ꣣ग्नि꣡मी꣢डे पु꣣रो꣡हि꣢तं य꣣ज्ञ꣡स्य꣢ दे꣣व꣢मृ꣣त्वि꣡ज꣢म्। रत्न꣣धा꣡त꣢मम् ॥ 20:0605 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/21_0606_temanvata_prathamam.md">
<details open><summary><h2>21_0606 तेमन्वत प्रथमम् ...{Loading}...</h2></summary>

ते꣡म꣢न्वत प्र꣣थ꣢꣫मं नाम꣣ गो꣢नां꣣ त्रिः꣢ स꣣प्त꣡ प꣢र꣣मं꣡ नाम꣢꣯ जनान्। ता꣡ जा꣢न꣣ती꣢र꣡भ्य꣢꣯नूषत꣣ क्षा꣢ आ꣣वि꣡र्भु꣢वन्नरु꣣णी꣡र्यश꣢꣯सा꣣ गा꣡वः꣢ ॥ 21:0606 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/22_0607_samanyA_yantyupayantyanyAH.md">
<details open><summary><h2>22_0607 समन्या यन्त्युपयन्त्यन्याः ...{Loading}...</h2></summary>

स꣢म꣣न्या꣡ यन्त्युप꣢꣯यन्त्य꣣न्याः꣡ स꣢मा꣣न꣢मू꣣र्वं꣢ न꣣꣬द्य꣢꣯स्पृणन्ति। शु꣡च꣢यो दीदि꣣वा꣡ꣳस꣢म꣣पा꣡न्नपा꣢꣯त꣣मु꣢प꣢ य꣣न्त्या꣡पः꣢ ॥ 22:0607 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/23_0608_A_prAgAdbhadrA.md">
<details open><summary><h2>23_0608 आ प्रागाद्भद्रा ...{Loading}...</h2></summary>

आ꣡ प्रागा꣢꣯द्भ꣣द्रा꣡ यु꣢व꣣ति꣡रह्नः꣢꣯ के꣣तूं꣡त्समी꣢꣯र्त्सति। अ꣡भू꣢द्भ꣣द्रा꣡ नि꣣वे꣡श꣢नी꣣ वि꣡श्व꣢स्य꣣ ज꣡ग꣢तो꣣ रा꣡त्री꣢ ॥ 23:0608 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/24_0609_praxasya_vRShNo.md">
<details open><summary><h2>24_0609 प्रक्षस्य वृष्णो ...{Loading}...</h2></summary>

प्र꣣क्ष꣢स्य꣣ वृ꣡ष्णो꣢ अरु꣣ष꣢स्य꣣ नू꣢꣫ महः꣣ प्र꣢ नो꣣ व꣡चो꣢ वि꣣द꣡था꣢
 जा꣣त꣡वे꣢दसे। वै꣣श्वानरा꣡य꣢ म꣣ति꣡र्नव्य꣢꣯से꣣ शु꣢चिः꣣ सो꣡म꣢ इव पवते꣣ चा꣡रु꣢र꣣ग्न꣡ये꣢ ॥ 24:0609 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/25_0610_vishve_devA.md">
<details open><summary><h2>25_0610 विश्वे देवा ...{Loading}...</h2></summary>

वि꣡श्वे꣢ दे꣣वा꣡ मम꣢꣯ शृण्वन्तु य꣣ज्ञ꣢मु꣣भे꣡ रोद꣢꣯सी अ꣣पां꣡ नपा꣢꣯च्च꣣ म꣡न्म꣢। सि परि꣣च꣡क्ष्या꣢णि वोचꣳ सु꣣म्ने꣢꣫ष्विद्वो꣣ अ꣡न्त꣢मा मदेम ॥ 25:0610 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/26_0611_yasho_mA.md">
<details open><summary><h2>26_0611 यशो मा ...{Loading}...</h2></summary>

य꣡शो꣢ मा꣣ द्या꣡वा꣢पृथि꣢वी꣡ यशो꣢꣯ मेन्द्रबृहस्प꣣ती꣢। य꣢शो꣣ भ꣡ग꣢स्य विन्दतु꣣ य꣡शो꣢ मा꣣ प्र꣡ति꣢मुच्यताम्। स꣢दो꣣ऽहं꣡ प्र꣢वदि꣣ता꣡ स्या꣢म् ॥ 26:0611 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/27_0612_indrasya_nu.md">
<details open><summary><h2>27_0612 इन्द्रस्य नु ...{Loading}...</h2></summary>

इ꣡न्द्र꣢स्य꣣ नु꣢ वी꣣क्या꣢꣯णि꣣ प्र꣡वो꣢चं꣣ या꣡नि꣢ च꣣का꣡र꣢ प्रथ꣣मा꣡नि꣢ व꣣ज्री꣢। अ꣢ह꣣न्न꣢हि꣣म꣢न्व꣣प꣡स्त꣢तर्द꣣ प्र꣢ व꣣क्ष꣡णा꣢ अभिन꣣त्प꣡र्व꣢तानाम् ॥ 27:0612 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/28_0613_agnirasmi_janmanA.md">
<details open><summary><h2>28_0613 अग्निरस्मि जन्मना ...{Loading}...</h2></summary>

अ꣣ग्नि꣡र꣢स्मि꣣ ज꣡न्म꣢ना जा꣣त꣡वे꣢दा घृ꣣तं꣢ मे꣣ च꣡क्षु꣢र꣣मृ꣡तं꣢ म आ꣣स꣢न्। त्रि꣣धा꣡तु꣢र꣣र्को꣡ रज꣢꣯सो वि꣣मा꣡नोऽज꣢꣯स्रं꣣ ज्यो꣡ति꣢र्ह꣣वि꣡र꣢स्मि꣣ स꣡र्व꣢म् ॥ 28:0613 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/29_0614_pAtyagnirvipo_agram.md">
<details open><summary><h2>29_0614 पात्यग्निर्विपो अग्रम् ...{Loading}...</h2></summary>

पा꣢त्य꣣ग्नि꣢र्वि꣣पो꣡ अग्रं꣢꣯ प꣣दं꣡ वे पाति꣢꣯ य꣣ह्व꣡श्चर꣢꣯ण꣣ꣳ सू꣡र्य꣢स्य। पाति꣢꣯ दे꣣वा꣡ना꣢मुप꣣मा꣡द꣢मृ꣣ष्वः꣢ ॥ 29:0614 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/30_0615_bhrAjantyagne_samidhAna.md">
<details open><summary><h2>30_0615 भ्राजन्त्यग्ने समिधान ...{Loading}...</h2></summary>

भ्रा꣡ज꣢न्त्यग्ने समिधान दीदिवो जि꣣ह्वा꣡ च꣢रत्य꣣न्त꣢रा꣣स꣡नि꣢। स꣡ त्वं नो꣢꣯ अग्ने꣣ प꣡य꣢सा वसु꣣वि꣢द्र꣣यिं꣡ वर्चो꣢꣯ दृ꣣शे꣡ऽदाः꣢ ॥ 30:0615 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/31_0616_vasanta_innu.md">
<details open><summary><h2>31_0616 वसन्त इन्नु ...{Loading}...</h2></summary>

व꣣स꣡न्त इन्नु रन्त्यो꣢꣯ ग्री꣣ष्म꣡ इन्नु रन्त्यः꣢꣯। व꣣र्षा꣡ण्यनु꣢꣯ श꣣र꣡दो꣢ हेम꣣न्तः꣡ शिशि꣢꣯र꣣ इन्नु꣡ रन्त्यः꣢꣯ ॥ 31:0616 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/32_0617_sahasrashIrShAH_puruShaH.md">
<details open><summary><h2>32_0617 सहस्रशीर्षाः पुरुषः ...{Loading}...</h2></summary>

स꣣ह꣡स्र꣢शीर्षाः꣣ पु꣡रु꣢षः सहस्रा꣣क्षः꣢ स꣣ह꣡स्र꣢पात्। स꣣र्व꣡तो꣢ वृ꣣त्वा꣡त्य꣢तिष्ठद्द꣣शाङ्गुल꣢म् ॥ 32:0617 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/33_0618_tripAdUrdhva_udaitpuruShaH.md">
<details open><summary><h2>33_0618 त्रिपादूर्ध्व उदैत्पुरुषः ...{Loading}...</h2></summary>

त्रि꣣पा꣢दू꣣र्ध्व꣢꣫ उदै꣣त्पु꣡रु꣢षः꣣ पदो꣢ऽस्ये꣣हा꣡भ꣢व꣣त्पु꣡नः꣢। त꣢था꣣ वि꣢ष्व꣣꣬ङ् व्य꣢꣯क्रामदशनानश꣣ने꣢ अ꣣भि꣢ ॥ 33:0618 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/34_0619_puruSha_evedam.md">
<details open><summary><h2>34_0619 पुरुष एवेदम् ...{Loading}...</h2></summary>

पु꣡रु꣢ष ए꣣वे꣢꣫दꣳ सर्वं꣣ य꣢द्भू꣣तं꣢꣫ यच्च꣣ भा꣡व्य꣢म्। पा꣡दो꣢ऽस्य꣣ स꣡र्वा꣢ भू꣣ता꣡नि꣢ त्रि꣣पा꣡द꣢स्या꣣मृ꣡तं꣢ दि꣣वि꣢ ॥ 34:0619 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/35_0620_tAvAnasya_mahimA.md">
<details open><summary><h2>35_0620 तावानस्य महिमा ...{Loading}...</h2></summary>

ता꣡वा꣢नस्य महि꣣मा꣢꣫ ततो꣣ ज्या꣡या꣢ꣳश्च꣣ पू꣡रु꣢षः। उ꣣ता꣡मृ꣢त꣣त्व꣡स्येशा꣢꣯नो꣣ य꣡दन्ने꣢꣯नाति꣣रो꣡ह꣢ति ॥ 35:0620 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/36_0621_tato_virADajAyata.md">
<details open><summary><h2>36_0621 ततो विराडजायत ...{Loading}...</h2></summary>

त꣡तो꣢ वि꣣रा꣡ड꣢जायत वि꣣रा꣢जो꣣ अ꣢धि꣣ पू꣡रु꣢षः। स꣢ जा꣣तो꣡ अत्य꣢꣯रिच्यत प꣣श्चा꣢꣫द्भूमि꣣म꣡थो꣢ पु꣣रः꣢ ॥ 36:0621 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/37_0622_manye_vAm.md">
<details open><summary><h2>37_0622 मन्ये वाम् ...{Loading}...</h2></summary>

म꣡न्ये꣢ वां द्यावापृथिवी सु꣣भो꣡ज꣢सौ꣣ ये꣡ अप्र꣢꣯थेथा꣣म꣡मि꣢तम꣣भि꣡ योज꣢꣯नम्। स्यो꣣ने꣡ ते नो꣢꣯ मुञ्चत꣣म꣡ꣳह꣢सः ॥ 37:0622 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/38_0623_harI_ta.md">
<details open><summary><h2>38_0623 हरी त ...{Loading}...</h2></summary>

ह꣡री꣢ त इन्द्र꣣ श्म꣡श्रू꣢ण्यु꣣तो꣡ ते꣢ ह꣣रि꣢तौ꣣ ह꣡री꣢ । तं꣡ त्वा꣢ स्तुवन्ति क꣣व꣡यः꣢ पु꣣रु꣡षा꣢सो व꣣न꣡र्ग꣢वः ॥ 38:0623 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/39_0624_yadvarcho_hiraNyasya.md">
<details open><summary><h2>39_0624 यद्वर्चो हिरण्यस्य ...{Loading}...</h2></summary>

य꣢꣫द्वर्चो꣣ हि꣡र꣢ण्यस्य꣣ य꣢द्वा꣣ व꣢र्चो꣣ ग꣡वा꣢मु꣣त꣢। सृ꣢जामसि ॥ 39:0624 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/40_0625_sahastanna_indra.md">
<details open><summary><h2>40_0625 सहस्तन्न इन्द्र ...{Loading}...</h2></summary>

स꣢ह꣣स्त꣡न्न꣢ इन्द्र꣣ द꣣द्ध्यो꣢ज꣡ ई꣢शे꣣꣬ ह्यस्य म꣢ह꣣तो꣡ वि꣢रप्शिन्। स्थवि꣢꣯रं च꣣ वा꣡जं꣢ वृ꣡त्रे꣢षु꣣ श꣡त्रू꣢न्त्सु꣣ह꣡ना꣢ कृधी नः ॥ 40:0625 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/41_0626_saharShabhAH_sahavatsA.md">
<details open><summary><h2>41_0626 सहर्षभाः सहवत्सा ...{Loading}...</h2></summary>

स꣣ह꣡र्ष꣢भाः स꣣ह꣡व꣢त्सा उ꣣दे꣢त꣣ वि꣡श्वा꣢ रू꣣पा꣢णि꣣ बि꣡भ्र꣢तीर्द्व्यूद्नी। उ꣣रुः꣢ पृ꣣थु꣢र꣣यं꣡ वो꣢ अस्तु लो꣣क꣢ इ꣣मा꣡ आपः꣢꣯ सुप्रपा꣣णा꣢ इ꣣ह꣡ स्त꣢ ॥ 41:0626 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/42_0627_agna_AyUMShi.md">
<details open><summary><h2>42_0627 अग्न आयूंषि ...{Loading}...</h2></summary>

अ꣢ग्न꣣ आ꣡यू꣢ꣳषि पवस꣣ आ꣢सु꣣वो꣢र्ज꣣मि꣡षं꣢ च नः। आ꣣रे꣡ बा꣢धस्व दु꣣च्छु꣡ना꣢म् ॥ 42:0627 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/43_0628_vibhrAD_bRhatpibatu.md">
<details open><summary><h2>43_0628 विभ्राड् बृहत्पिबतु ...{Loading}...</h2></summary>

वि꣣भ्रा꣡ड् बृ꣣ह꣡त्पि꣢बतु सो꣣म्यं꣢꣫ मध्वायु꣣र्द꣡ध꣢द्य꣣ज्ञ꣡प꣢ता꣣व꣡वि꣢ह्रुतम्। वा꣡त꣢꣯जूतो꣣ यो꣡ अ꣢भि꣣र꣡क्ष꣢ति꣣ त्म꣡ना꣢ प्र꣣जाः꣡ पि꣢पर्ति ब꣣हुधा꣡ वि रा꣢꣯जति ॥ 43:0628 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/44_0629_chitran_devAnAmudagAdanIkam.md">
<details open><summary><h2>44_0629 चित्रन् देवानामुदगादनीकम् ...{Loading}...</h2></summary>

चि꣣त्रं꣢ दे꣣वा꣢ना꣣मु꣡द꣢गा꣣द꣡नी꣢कं꣣ च꣡क्षु꣢र्मि꣣त्र꣢स्य꣣ व꣡रु꣢णस्या꣣ग्ने꣢। सू꣡र्य꣢ आ꣣त्मा꣡ जग꣢꣯तस्त꣣स्थु꣡ष꣢श्च ॥ 44:0629 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/45_0630_Aya~N_gauH.md">
<details open><summary><h2>45_0630 आयङ् गौः ...{Loading}...</h2></summary>

आ꣡यं गौः पृश्नि꣢꣯रक्रमी꣣द꣡स꣢दन्मा꣣त꣡रं꣢ पु꣣रः꣢। पि꣣त꣡रं꣢ च प्र꣣य꣡न्त्स्वः꣢ ॥ 45:0630 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/46_0631_antashcharati_rochanAsya.md">
<details open><summary><h2>46_0631 अन्तश्चरति रोचनास्य ...{Loading}...</h2></summary>

अ꣣न्त꣡श्च꣢रति रोच꣣ना꣢꣫स्य प्रा꣣णा꣡द꣢पान꣣ती꣢। व्य꣢꣯ख्यन्महि꣣षो꣡ दिव꣢꣯म् ॥ 46:0631 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/47_0632_triMshaShaddhAma_vi.md">
<details open><summary><h2>47_0632 त्रिंशषद्धाम वि ...{Loading}...</h2></summary>

त्रि꣣ꣳश꣢꣫षद्धाम꣣ वि꣡ रा꣢जति꣣ वा꣡क्प꣢त꣣ङ्गा꣡य꣢ धीयते। प्र꣢ति꣣ व꣢स्तो꣣र꣢ह꣣ द्यु꣡भिः꣢ ॥ 47:0632 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/48_0633_apa_tye.md">
<details open><summary><h2>48_0633 अप त्ये ...{Loading}...</h2></summary>

अ꣢प꣣ त्ये꣢ ता꣣य꣡वो꣢ यथा꣣ न꣡क्ष꣢त्रा यन्त्य꣣क्तु꣡भिः꣢। सू꣡रा꣢य वि꣣श्व꣡च꣢क्षसे ॥ 48:0633 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/49_0634_adRshrannasya_ketavo.md">
<details open><summary><h2>49_0634 अदृश्रन्नस्य केतवो ...{Loading}...</h2></summary>

अ꣡दृ꣢श्रन्नस्य के꣣त꣡वो꣢ वि꣢ र꣣श्म꣢यो꣣ ज꣢ना꣣ꣳअ꣡नु꣢। म्रा꣡ ज꣢न्तो अ꣣ग्न꣡यो꣢ यथा ॥ 49:0634 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/50_0635_taraNirvishvadarshato_jyotiShkRdasi.md">
<details open><summary><h2>50_0635 तरणिर्विश्वदर्शतो ज्योतिष्कृदसि ...{Loading}...</h2></summary>

त꣣र꣡णि꣢र्वि꣣श्व꣡द꣢र्शतो ज्योति꣣ष्कृ꣡द꣢सि सूर्य। वि꣢श्व꣣मा꣡भा꣢सि रोच꣣न꣢म् ॥ 50:0635 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/51_0636_pratya~N_devAnAm.md">
<details open><summary><h2>51_0636 प्रत्यङ् देवानाम् ...{Loading}...</h2></summary>

प्र꣣त्य꣢ङ् दे꣣वा꣢नां꣣ वि꣡शः꣢ प्र꣣त्य꣡ङ्ङुदे꣢꣯षि꣣ मा꣡नु꣢षान्। स्व꣢꣯र्दृ꣣शे꣢ ॥ 51:0636 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/52_0637_yenA_pAvaka.md">
<details open><summary><h2>52_0637 येना पावक ...{Loading}...</h2></summary>

ये꣡ना꣢ पावक꣣ च꣡क्ष꣢सा भुर꣣ण्य꣢न्तं꣣ ज꣢ना꣣अ꣡नु꣢। त्वं꣡ व꣢रुण꣣ प꣡श्य꣢सि ॥ 52:0637 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/53_0638_uddyAmeShi_rajaH.md">
<details open><summary><h2>53_0638 उद्द्यामेषि रजः ...{Loading}...</h2></summary>

उ꣡द्द्यामे꣢꣯षि꣣ र꣡जः꣢ पृ꣣थ्व꣢हा꣣ मि꣡मा꣢नो अ꣣क्तु꣡भिः꣢। प꣢श्य꣣ञ्ज꣡न्मा꣢नि सूर्य ॥ 53:0638 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/54_0639_ayukta_sapta.md">
<details open><summary><h2>54_0639 अयुक्त सप्त ...{Loading}...</h2></summary>

अ꣡यु꣢क्त स꣣प्त꣢ शु꣣न्ध्यु꣢वः꣣ सू꣢रो꣣ र꣡थ꣢स्य न꣣꣬प्त्र्यः꣢꣯। ता꣡भि꣢र्याति꣣ स्व꣡यु꣢क्तिभिः ॥ 54:0639 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/2_AraNyArchikaH/55_0640_sapta_tvA.md">
<details open><summary><h2>55_0640 सप्त त्वा ...{Loading}...</h2></summary>

स꣣प्त꣡ त्वा꣢ ह꣣रि꣢तो꣣ र꣢थे꣣ व꣡ह꣢न्ति देव सूर्य। शो꣣चि꣡ष्के꣢शं विचक्षण ॥ 55:0640 ॥
</details>
</div>
