+++
title = "२ (१२५३-१३४६)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/01-1_1253_akrAntsamudraH_prathame.md">
<details open><summary><h2>01-1_1253 अक्रान्त्समुद्रः प्रथमे ...{Loading}...</h2></summary>

अ꣡क्रा꣢न्त्समु꣣द्रः꣡ प्र꣢थ꣣मे꣡ वि꣢꣫धर्म꣣न् ज꣡न꣢य꣣न्प्र꣡जा भु꣢꣯वनस्य꣣ गो꣢पाः। वृ꣡षा꣢ प꣣वि꣢त्रे꣣ अ꣢धि꣣ सा꣢नो꣣ अ꣡व्ये꣢ बृ꣣ह꣡त्सोमो꣢꣯ वावृधे स्वा꣣नो꣡ अद्रिः꣢꣯ ॥ 01-1:1253 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/01-2_1254_matsi_vAyumiShTaye.md">
<details open><summary><h2>01-2_1254 मत्सि वायुमिष्टये ...{Loading}...</h2></summary>

म꣡त्सि꣢ वा꣣यु꣢मि꣣ष्ट꣢ये꣣ रा꣡ध꣢से नो꣣ म꣡त्सि꣢ मि꣣त्रा꣡वरु꣢꣯णा पू꣣य꣡मा꣢नः। म꣢त्सि꣣ श꣢र्धो꣣ मा꣡रु꣢तं꣣ म꣡त्सि꣢ दे꣣वा꣢꣫न्मत्सि꣣ द्या꣡वा꣢पृथि꣣वी꣡ दे꣢व सोम ॥ 01-2:1254 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/01-3_1255_mahattatsomo_mahiShashchakArApAm.md">
<details open><summary><h2>01-3_1255 महत्तत्सोमो महिषश्चकारापाम् ...{Loading}...</h2></summary>

म꣣ह꣡त्तत्सोमो꣢꣯ महि꣣ष꣡श्च꣢कारा꣣पां꣡ यद्गर्भोऽवृ꣢꣯णीत दे꣣वा꣢न्। अ꣡द꣢धा꣣दि꣢न्द्रे꣣ प꣡व꣢मान꣣ ओ꣡जोऽज꣢꣯नय꣣त्सू꣢र्ये꣣ ज्यो꣢ति꣣रि꣡न्दुः꣢ ॥ 01-3:1255 ॥ ॥1 (टै)॥ [धा. 28 । उ 1 । स्व. 8।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-1_1256_eSha_devo.md">
<details open><summary><h2>02-1_1256 एष देवो ...{Loading}...</h2></summary>

ए꣣ष꣢ दे꣣वो꣡ अम꣢꣯र्त्यः पर्ण꣣वी꣡रि꣢व दीयते। अ꣣भि꣡ द्रोणा꣢꣯न्या꣣स꣡द꣢म् ॥ 02-1:1256 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-2_1257_eSha_viprairabhiShTuto-po.md">
<details open><summary><h2>02-2_1257 एष विप्रैरभिष्टुतोऽपो ...{Loading}...</h2></summary>

ए꣣ष꣡ विप्रै꣢꣯र꣣भि꣡ष्टु꣢तो꣣ऽपो꣢ दे꣣वो꣡ वि गा꣢꣯हते। द꣢ध꣣द्र꣡त्ना꣢नि दा꣣शु꣡षे꣢ ॥ 02-2:1257 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-3_1258_eSha_vishvAni.md">
<details open><summary><h2>02-3_1258 एष विश्वानि ...{Loading}...</h2></summary>

ए꣣ष꣡ विश्वा꣢꣯नि꣣ वा꣢र्या꣣ शू꣢रो꣣ य꣡न्नि꣢व꣣ स꣡त्व꣢भिः। प꣡व꣢मानः सिषासति॥ 02-3:1258 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-4_1259_eSha_devo.md">
<details open><summary><h2>02-4_1259 एष देवो ...{Loading}...</h2></summary>

ए꣣ष꣢ दे꣣वो꣡ र꣢थर्यति꣣ प꣡व꣢मानो दिशस्यति। आ꣣वि꣡ष्कृ꣢णोति वग्व꣣नु꣢म् ॥ 02-4:1259 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-5_1260_eSha_devo.md">
<details open><summary><h2>02-5_1260 एष देवो ...{Loading}...</h2></summary>

ए꣣ष꣢ दे꣣वो꣡ वि꣢प꣣न्यु꣢भिः꣣ प꣡व꣢मान ऋता꣣यु꣡भिः꣢। ह꣢रि꣣र्वा꣡जा꣢य मृज्यते ॥ 02-5:1260 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-6_1261_eSha_devo.md">
<details open><summary><h2>02-6_1261 एष देवो ...{Loading}...</h2></summary>

ए꣣ष꣢ दे꣣वो꣢ वि꣣पा꣢ कृ꣣तो꣢ऽति꣣ ह्व꣡रा꣢ꣳसि धावति। प꣡व꣢मानो꣣ अ꣡दा꣢भ्यः ॥ 02-6:1261 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-7_1262_eSha_divam.md">
<details open><summary><h2>02-7_1262 एष दिवम् ...{Loading}...</h2></summary>

ए꣣ष꣢꣫ दिवं꣣ वि꣡ धा꣢वति ति꣣रो꣡ रजा꣢꣯ꣳसि꣣ धा꣡र꣢या। प꣡व꣢मानः꣣ क꣡नि꣢क्रदत् ॥ 02-7:1262 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-8_1263_eSha_divam.md">
<details open><summary><h2>02-8_1263 एष दिवम् ...{Loading}...</h2></summary>

ए꣣ष꣢꣫ दिवं꣣ व्या꣡स꣢रत्ति꣣रो꣢꣫ रजा꣣ꣳस्य꣡स्तृ꣢तः। प꣡व꣢मानः स्वध्व꣣रः꣢ ॥ 02-8:1263 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-9_1264_eSha_pratnena.md">
<details open><summary><h2>02-9_1264 एष प्रत्नेन ...{Loading}...</h2></summary>

ए꣣ष꣢ प्र꣣त्ने꣢न꣣ ज꣡न्म꣢ना दे꣣वो꣢ दे꣣वे꣡भ्यः꣢ सु꣣तः꣢। ह꣡रिः꣢ प꣣वि꣡त्रे꣢ अर्षति ॥ 02-9:1264 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/02-10_1265_eSha_u.md">
<details open><summary><h2>02-10_1265 एष उ ...{Loading}...</h2></summary>

ए꣣ष꣢ उ꣣ स्य꣡ पु꣢रुव्र꣣तो꣡ ज꣢ज्ञा꣣नो꣢ ज꣣न꣢य꣣न्नि꣡षः꣢। धा꣡र꣢या पवते सु꣣तः꣢ ॥ 02-10:1265 ॥ ॥2 (दू)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-1_1266_eSha_dhiyA.md">
<details open><summary><h2>03-1_1266 एष धिया ...{Loading}...</h2></summary>

ए꣣ष꣢ धि꣣या꣢ या꣣त्य꣢ण्व्या꣣ शू꣢रो꣣ र꣡थे꣢भिरा꣣शु꣡भिः꣢। ग꣢च्छ꣣न्नि꣡न्द्र꣢स्य निष्कृ꣣त꣢म् ॥ 03-1:1266 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-2_1267_eSha_purU.md">
<details open><summary><h2>03-2_1267 एष पुरू ...{Loading}...</h2></summary>

ए꣣ष꣢ पु꣣रू꣡ धि꣢यायते बृह꣣ते꣢ दे꣣व꣡ता꣢तये। य꣢त्रा꣣मृ꣡ता꣢स꣣ आ꣡श꣢त ॥ 03-2:1267 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-3_1268_etam_mRjanti.md">
<details open><summary><h2>03-3_1268 एतम् मृजन्ति ...{Loading}...</h2></summary>

ए꣣तं꣡ मृ꣢जन्ति꣣ म꣢र्ज्य꣣मु꣢प꣣ द्रो꣡णे꣢ष्वा꣣य꣡वः꣢। प्र꣣चक्राणं꣢ म꣣ही꣡रिषः꣢꣯ ॥ 03-3:1268 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-4_1269_eSha_hito.md">
<details open><summary><h2>03-4_1269 एष हितो ...{Loading}...</h2></summary>

ए꣣ष꣢ हि꣣तो꣡ वि नी꣢꣯यते꣣ऽन्तः꣢ शु꣣न्ध्या꣡व꣢ता प꣣था꣢। य꣡दी꣢ तु꣣ञ्ज꣢न्ति꣣ भू꣡र्ण꣢यः ॥ 03-4:1269 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-5_1270_eSha_rukmibhirIyate.md">
<details open><summary><h2>03-5_1270 एष रुक्मिभिरीयते ...{Loading}...</h2></summary>

ए꣣ष꣢ रु꣣क्मि꣡भि꣢रीयते वा꣣जी꣢ शु꣣भ्रे꣡भि꣢र꣣ꣳशु꣡भिः꣢। प꣢तिः꣣ सि꣡न्धू꣢नां꣣ भ꣡व꣢न् ॥ 03-5:1270 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-6_1271_eSha_shRngANi.md">
<details open><summary><h2>03-6_1271 एष शृङ्गाणि ...{Loading}...</h2></summary>

ए꣣ष꣡ शृङ्गा꣢꣯णि꣣ दो꣡धु꣢व꣣च्छि꣡शी꣢ते यू꣣थ्यो꣢क꣣ऽ. वृ꣡षा꣢। नृ꣣म्णा꣡ दधा꣢꣯न꣣ ओ꣡ज꣢सा ॥ 03-6:1271 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-7_1272_eSha_vasUni.md">
<details open><summary><h2>03-7_1272 एष वसूनि ...{Loading}...</h2></summary>

ए꣣ष꣡ वसू꣢꣯नि पिब्द꣣नः꣡ परु꣢꣯षा꣣ ययि꣣वा꣡ꣳ अति꣢꣯। अ꣢व꣣ शा꣡दे꣢षु गच्छति ॥ 03-7:1272 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/03-8_1273_etamu_tyam.md">
<details open><summary><h2>03-8_1273 एतमु त्यम् ...{Loading}...</h2></summary>

ए꣣त꣢मु꣣ त्यं꣢꣫ दश꣣ क्षि꣢पो꣣ ह꣡रि꣢ꣳ हिन्वन्ति꣣ या꣡त꣢वे। स्वा꣣युधं꣢ म꣣दि꣡न्त꣢मम् ॥ 03-8:1273 ॥ ॥3 (के)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/04-1_1274_eSha_u.md">
<details open><summary><h2>04-1_1274 एष उ ...{Loading}...</h2></summary>

ए꣣ष꣢ उ꣣ स्य꣢꣫ वृषा꣣ र꣢꣫थोऽव्या꣣ वा꣡रे꣢भिरव्यत। ग꣢च्छ꣣न्वा꣡ज꣢ꣳ सह꣣स्रि꣡ण꣢म् ॥ 04-1:1274 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/04-2_1275_etan_tritasya.md">
<details open><summary><h2>04-2_1275 एतन् त्रितस्य ...{Loading}...</h2></summary>

ए꣣तं꣢ त्रि꣣त꣢स्य꣣ यो꣡ष꣢णो꣣ ह꣡रि꣢ꣳ हिन्व꣣न्त्य꣡द्रि꣢भिः। इ꣢न्दु꣣मि꣡न्द्रा꣢य पी꣣त꣡ये꣢ ॥ 04-2:1275 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/04-3_1276_eSha_sya.md">
<details open><summary><h2>04-3_1276 एष स्य ...{Loading}...</h2></summary>

ए꣣ष꣡ स्य मानु꣢꣯षी꣣ष्वा꣢ श्ये꣣नो꣢꣫ न वि꣣क्षु꣡ सी꣢दति। ग꣡च्छं꣢ जा꣣रो꣢꣫ न योषि꣣त꣡म्꣢ ॥ 04-3:1276 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/04-4_1277_eSha_sya.md">
<details open><summary><h2>04-4_1277 एष स्य ...{Loading}...</h2></summary>

ए꣣ष꣢꣫ स्य मद्यो꣣ र꣡सोऽव꣢꣯ चष्टे दि꣣वः꣡ शिशुः꣢꣯। य꣢꣫ इन्दु꣣र्वा꣢र꣣मा꣡वि꣢शत् ॥ 04-4:1277 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/04-5_1278_eSha_sya.md">
<details open><summary><h2>04-5_1278 एष स्य ...{Loading}...</h2></summary>

ए꣣ष꣢꣫ स्य पी꣣त꣡ये꣢ सु꣣तो꣡ हरि꣢꣯रर्षति धर्ण꣣सिः꣢। क्र꣢न्द꣣न्यो꣡नि꣢म꣣भि꣢ प्रि꣣य꣢म् ॥ 04-5:1278 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/04-6_1279_etan_tyam.md">
<details open><summary><h2>04-6_1279 एतन् त्यम् ...{Loading}...</h2></summary>

ए꣣तं꣢꣫ त्यꣳ ह꣣रि꣢तो꣣ द꣡श꣢ मर्मृ꣣ज्य꣡न्ते꣢ अप꣣स्यु꣡वः꣢। या꣢भि꣣र्म꣡दा꣢य꣣ शु꣡म्भ꣢ते ॥ 04-6:1279 ॥ ॥4 (बी)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/05-1_1280_eSha_vAjI.md">
<details open><summary><h2>05-1_1280 एष वाजी ...{Loading}...</h2></summary>

ए꣣ष꣢ वा꣣जी꣢ हि꣣तो꣡ नृभि꣢꣯र्विश्व꣣वि꣡न्मन꣢꣯स꣣स्प꣡तिः꣢। अ꣢व्यं꣣ वा꣢रं꣣ वि꣡ धा꣢वति ॥ 05-1:1280 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/05-2_1281_eSha_pavitre.md">
<details open><summary><h2>05-2_1281 एष पवित्रे ...{Loading}...</h2></summary>

ए꣣ष꣢ प꣣वि꣡त्रे꣢ अक्षर꣣त्सो꣡मो꣢ दे꣣वे꣡भ्यः꣢ सु꣣तः꣢। वि꣢श्वा꣣ धा꣡मा꣢न्यावि꣣श꣢न् ॥ 05-2:1281 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/05-3_1282_eSha_devaH.md">
<details open><summary><h2>05-3_1282 एष देवः ...{Loading}...</h2></summary>

ए꣣ष꣢ दे꣣वः꣡ शु꣢भाय꣣ते꣢ऽधि꣣ यो꣢ना꣣व꣡म꣢र्त्यः। वृ꣣त्रहा꣡ दे꣢व꣣वी꣡त꣢मः ॥ 05-3:1282 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/05-4_1283_eSha_vRShA.md">
<details open><summary><h2>05-4_1283 एष वृषा ...{Loading}...</h2></summary>

ए꣣ष꣢꣫ वृषा꣣ क꣡नि꣢क्रदद्द꣣श꣡भि꣢र्जा꣣मि꣡भि꣢र्य꣣तः꣢। अ꣣भि꣡ द्रोणा꣢꣯नि धावति ॥ 05-4:1283 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/05-5_1284_eSha_sUryamarochayatpavamAno.md">
<details open><summary><h2>05-5_1284 एष सूर्यमरोचयत्पवमानो ...{Loading}...</h2></summary>

ए꣣ष꣡ सूर्य꣢꣯मरोचय꣣त्प꣡व꣢मानो꣣ अ꣢धि꣣ द्य꣡वि꣢। प꣣वि꣡त्रे꣢ मत्स꣣रो꣡ मदः꣢꣯ ॥ 05-5:1284 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/05-6_1285_eSha_sUryeNa.md">
<details open><summary><h2>05-6_1285 एष सूर्येण ...{Loading}...</h2></summary>

ए꣣ष꣡ सूर्ये꣢꣯ण हासते स꣣व꣡सा꣢नो वि꣣व꣡स्व꣢ता। प꣡ति꣢र्वा꣣चो꣡ अदा꣢꣯भ्यः ॥ 05-6:1285 ॥ ॥5 (के)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/06-1_1286_eSha_kavirabhiShTutaH.md">
<details open><summary><h2>06-1_1286 एष कविरभिष्टुतः ...{Loading}...</h2></summary>

ए꣣ष꣢ क꣣वि꣢र꣣भि꣡ष्टु꣢तः प꣣वि꣢त्रे꣣ अ꣡धि꣢ तोशते। पु꣣नानो꣢꣫ घ्नन्नप꣣ द्वि꣡षः꣢ ॥ 06-1:1286 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/06-2_1287_eSha_indrAya.md">
<details open><summary><h2>06-2_1287 एष इन्द्राय ...{Loading}...</h2></summary>

ए꣣ष꣢꣫ इन्द्रा꣢꣯य वा꣣य꣡वे꣢ स्व꣣र्जि꣡त्परि꣢꣯ षिच्यते। प꣣वि꣡त्रे꣢ दक्ष꣣सा꣡ध꣢नः ॥ 06-2:1287 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/06-3_1288_eSha_nRbhirvi.md">
<details open><summary><h2>06-3_1288 एष नृभिर्वि ...{Loading}...</h2></summary>

ए꣣ष꣢꣫ नृभि꣣र्वि꣡ नी꣢यते दि꣣वो꣢ मू꣣र्धा꣡ वृषा꣢꣯ सु꣣तः꣢। सो꣢मो꣣ व꣡ने꣢षु विश्व꣣वि꣢त् ॥ 06-3:1288 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/06-4_1289_eSha_gavyurachikradatpavamAno.md">
<details open><summary><h2>06-4_1289 एष गव्युरचिक्रदत्पवमानो ...{Loading}...</h2></summary>

ए꣣ष꣢ ग꣣व्यु꣡र꣢चिक्रद꣣त्प꣡व꣢मानो हिरण्य꣣युः꣢। इ꣡न्दुः꣢ सत्रा꣣जि꣡दस्तृ꣢꣯तः ॥ 06-4:1289 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/06-5_1290_eSha_shuShmyasiShyadadantarixe.md">
<details open><summary><h2>06-5_1290 एष शुष्म्यसिष्यददन्तरिक्षे ...{Loading}...</h2></summary>

ए꣣ष꣢ शु꣣꣬ष्म्य꣢꣯सिष्यदद꣣न्त꣡रि꣢क्षे꣣ वृ꣢षा꣣ ह꣡रिः꣢। पु꣣नान꣢꣫ इन्दु꣣रि꣢न्द्र꣣मा꣡ ॥ 06-5:1290 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/06-6_1291_eSha_shuShmyadAbhyaH.md">
<details open><summary><h2>06-6_1291 एष शुष्म्यदाभ्यः ...{Loading}...</h2></summary>

ए꣣ष꣢ शु꣣ष्म्य꣡दा꣢भ्यः꣣ सो꣡मः꣢ पुना꣣नो꣡ अ꣢र्षति। दे꣣वावी꣡र꣢घशꣳस꣣हा꣢ ॥ 06-6:1291 ॥ ॥6 (गु)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/07-1_1292_sa_sutaH.md">
<details open><summary><h2>07-1_1292 स सुतः ...{Loading}...</h2></summary>

स꣢ सु꣣तः꣢ पी꣣त꣢ये꣣ वृ꣢षा꣣ सो꣡मः꣢ प꣣वि꣡त्रे꣢ अर्षति। वि꣣घ्न꣡न्रक्षा꣢꣯ꣳसि देव꣣युः꣢ ॥ 07-1:1292 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/07-2_1293_sa_pavitre.md">
<details open><summary><h2>07-2_1293 स पवित्रे ...{Loading}...</h2></summary>

स꣢ प꣣वि꣡त्रे꣢ विचक्ष꣣णो꣡ हरि꣢꣯रर्षति धर्ण꣣सिः꣢। अ꣣भि꣢꣫ योनिं꣣ क꣡नि꣢क्रदत् ॥ 07-2:1293 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/07-3_1294_sa_vAjI.md">
<details open><summary><h2>07-3_1294 स वाजी ...{Loading}...</h2></summary>

स꣢ वा꣣जी꣡ रो꣢च꣣नं꣢ दि꣣वः꣡ पव꣢꣯मानो꣣ वि꣡ धा꣢वति। र꣣क्षोहा꣡ वार꣢꣯म꣣व्य꣡य꣢म् ॥ 07-3:1294 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/07-4_1295_sa_tritasyAdhi.md">
<details open><summary><h2>07-4_1295 स त्रितस्याधि ...{Loading}...</h2></summary>

स꣢ त्रि꣣त꣢꣫स्याधि꣣ सा꣡न꣢वि꣣ प꣡व꣢मानो अरोचयत्। जा꣣मि꣢भिः꣣सू꣡र्य꣢ꣳ स꣣ह꣢ ॥ 07-4:1295 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/07-5_1296_sa_vRtrahA.md">
<details open><summary><h2>07-5_1296 स वृत्रहा ...{Loading}...</h2></summary>

स꣡ वृ꣢त्र꣣हा꣡ वृषा꣢꣯ सु꣣तो꣡ व꣢रिवो꣣वि꣡ददा꣢꣯भ्यः। सो꣢मो꣣ वा꣡ज꣢मिवासरत् ॥ 07-5:1296 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/07-6_1297_sa_devaH.md">
<details open><summary><h2>07-6_1297 स देवः ...{Loading}...</h2></summary>

स꣢ दे꣣वः꣢ क꣣वि꣡ने꣢षि꣣तो꣢꣣ऽ.भि꣡ द्रोणा꣢꣯नि धावति। इ꣢न्दु꣣रि꣡न्द्रा꣢य म꣣ꣳह꣡य꣢न् ॥ 07-6:1297 ॥ ॥7 (खे)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/08-1_1298_yaH_pAvamAnIradhyetyRShibhiH.md">
<details open><summary><h2>08-1_1298 यः पावमानीरध्येत्यृषिभिः ...{Loading}...</h2></summary>

यः꣡ पा꣢वमा꣣नी꣢र꣣ध्ये꣡त्यृषि꣢꣯भिः꣣ स꣡म्भृ꣢त꣣ꣳर꣡स꣢म्। स꣢र्व꣣ꣳ स꣢ पू꣣त꣡म꣢श्नाति स्वदि꣣तं꣡ मा꣢त꣣रि꣡श्व꣢ना ॥ 08-1:1298 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/08-2_1299_pAvamAnIuyo_adhyetyRShibhiH.md">
<details open><summary><h2>08-2_1299 पावमानीउयो अध्येत्यृषिभिः ...{Loading}...</h2></summary>

पा꣣वमानी꣢उयो अ꣣ध्ये꣡त्यृषि꣢꣯भिः꣣ स꣡म्भृ꣢त꣣ꣳर꣡स꣢म्। त꣢स्मै꣣ स꣡र꣢स्वती दुहे क्षी꣣र꣢ꣳ स꣣र्पि꣡र्मधू꣢꣯द꣣क꣢म् ॥ 08-2:1299 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/08-3_1300_pAvamAnIH_svastyayanIH.md">
<details open><summary><h2>08-3_1300 पावमानीः स्वस्त्ययनीः ...{Loading}...</h2></summary>

पा꣣वमानीः꣢ स्व꣣स्त्य꣡य꣢नीः सु꣣दु꣢घा꣣ हि꣡ घृ꣢त꣣श्चु꣡तः꣢। ऋ꣡षि꣢भिः꣣ स꣡भृ꣢तो꣣ र꣡सो꣢ ब्राह्म꣣णे꣢ष्व꣣मृ꣡त꣢ꣳ हि꣣त꣢म् ॥ 08-3:1300 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/08-4_1301_pAvamAnIrdadhantu_na.md">
<details open><summary><h2>08-4_1301 पावमानीर्दधन्तु न ...{Loading}...</h2></summary>

पा꣣वमानी꣡र्द꣢धन्तु न इ꣣मं꣢ लो꣣क꣡मथो꣢꣯ अ꣣मु꣢म्। का꣢मा꣣न्त्स꣡म꣢र्धयन्तु नो दे꣣वी꣢र्दे꣣वैः꣢ स꣣मा꣡हृ꣢ताः ॥ 08-4:1301 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/08-5_1302_yena_devAH.md">
<details open><summary><h2>08-5_1302 येन देवाः ...{Loading}...</h2></summary>

ये꣡न꣢ दे꣣वाः꣢ प꣣वि꣡त्रे꣢णा꣣त्मा꣡नं꣢ पु꣣न꣢ते꣣ स꣡दा꣢। ते꣡न꣢ स꣣ह꣡स्र꣢धारेण पावमा꣣नीः꣡ पु꣢नन्तु नः ॥ 08-5:1302 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/08-6_1303_pAvamAnIH_svastyayanIstAbhirgachChati.md">
<details open><summary><h2>08-6_1303 पावमानीः स्वस्त्ययनीस्ताभिर्गच्छति ...{Loading}...</h2></summary>

पा꣣वमानीः꣡ स्व꣣स्त्य꣡य꣢नी꣣स्ता꣡भि꣢र्गच्छति नान्द꣣न꣢म्। पु꣡ण्या꣢ꣳश्च भ꣣क्षा꣡न्भ꣢क्षयत्यमृत꣣त्वं꣡ च꣢ गच्छति ॥ 08-6:1303 ॥ ॥8 (ती)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/09-1_1304_aganma_mahA.md">
<details open><summary><h2>09-1_1304 अगन्म महा ...{Loading}...</h2></summary>

अ꣡ग꣢न्म म꣣हा꣡ नम꣢꣯सा꣣ य꣡वि꣢ष्ठं꣣ यो꣢ दी꣣दा꣢य꣣ स꣡मि꣢द्धः꣣ स्वे꣡ दु꣢रो꣣णे꣢। चि꣣त्र꣡भा꣢नु꣣ꣳ रो꣡द꣢सी अ꣣न्त꣢रु꣣र्वी꣡ स्वा꣢हुतं वि꣣श्व꣡तः꣢ प्र꣣त्य꣡ञ्च꣢म् ॥ 09-1:1304 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/09-2_1305_sa_mahnA.md">
<details open><summary><h2>09-2_1305 स मह्ना ...{Loading}...</h2></summary>

स꣢ म꣣ह्ना꣡ विश्वा꣢꣯ दु꣣रिता꣡नि꣢ सा꣣ह्वा꣢न꣣ग्नि꣡ ष्ट꣢वे꣣ द꣢म꣣ आ꣢ जा꣣त꣡वे꣢दाः। स꣡ नो꣢ रक्षिषद्दुरि꣣ता꣡द꣢व꣣द्या꣢द꣣स्मा꣡न्गृ꣢ण꣣त꣢ उ꣣त꣡ नो꣢ म꣣घो꣡नः꣢ ॥ 09-2:1305 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/09-3_1306_tvaM_varuNa.md">
<details open><summary><h2>09-3_1306 त्वं वरुण ...{Loading}...</h2></summary>

त्वं꣡ वरु꣢꣯ण उ꣣त꣢ मि꣣त्रो꣡ अ꣢ग्ने꣣ त्वां꣡ व꣢र्धन्ति म꣣ति꣢भि꣣र्व꣡सि꣢ष्ठाः। त्वे꣡ वसु꣢꣯ सुषण꣣ना꣡नि꣢ सन्तु यू꣣यं꣡ पा꣢त स्व꣣स्ति꣢भिः꣣ स꣡दा꣢ नः ॥ 09-3:1306 ॥ ॥9 (ही)॥ [धा. 21 । उ नास्ति । स्व. 4।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/10-1_1307_mahAM_indro.md">
<details open><summary><h2>10-1_1307 महां इन्द्रो ...{Loading}...</h2></summary>

म꣣हा꣢꣫ꣳ इन्द्रो꣣ य꣡ ओज꣢꣯सा प꣣र्ज꣡न्यो꣢ वृष्टि꣣मा꣡ꣳ इ꣢व। स्तो꣡मै꣢र्व꣣त्स꣡स्य꣢ वावृधे ॥ 10-1:1307 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/10-2_1308_kaNvA_indram.md">
<details open><summary><h2>10-2_1308 कण्वा इन्द्रम् ...{Loading}...</h2></summary>

क꣢ण्वा꣣ इ꣢न्द्रं꣣ य꣡दक्र꣢꣯त꣣ स्तो꣡मै꣢र्य꣣ज्ञ꣢स्य꣣ सा꣡ध꣢नम्। जा꣣मि꣡ ब्रु꣢वत꣣ आ꣡यु꣢धा ॥ 10-2:1308 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/10-3_1309_prajAmRtasya_piprataH.md">
<details open><summary><h2>10-3_1309 प्रजामृतस्य पिप्रतः ...{Loading}...</h2></summary>

प्र꣣जा꣢मृ꣣त꣢स्य꣣ पि꣡प्र꣢तः꣣ प्र꣡ यद्भर꣢꣯न्त꣣ व꣡ह्न꣢यः। वि꣡प्रा꣢ ऋ꣣त꣢स्य꣣ वा꣡ह꣢सा ॥ 10-3:1309 ॥ ॥10 (टि)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/11-1_1310_pavamAnasya_jighnato.md">
<details open><summary><h2>11-1_1310 पवमानस्य जिघ्नतो ...{Loading}...</h2></summary>

प꣡व꣢मानस्य꣣ जि꣡घ्न꣢तो꣣ ह꣡रे꣢श्च꣣न्द्रा꣡ अ꣢सृक्षत। जी꣣रा꣡ अ꣢जि꣣र꣡शो꣢चिषः ॥ 11-1:1310 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/11-2_1311_pavamAno_rathItamaH.md">
<details open><summary><h2>11-2_1311 पवमानो रथीतमः ...{Loading}...</h2></summary>

प꣣व꣢मानो र꣣थी꣡त꣢मः शु꣣भ्रे꣡भिः꣢ शु꣣भ्र꣡श꣢स्तमः। ह꣡रि꣢श्चन्द्रो म꣣रु꣡द्ग꣢णः ॥ 11-2:1311 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/11-3_1312_pavamAna_vyashnuhi.md">
<details open><summary><h2>11-3_1312 पवमान व्यश्नुहि ...{Loading}...</h2></summary>

प꣡व꣢मान꣣꣬ व्य꣢꣯श्नुहि र꣣श्मि꣡भि꣢र्वाज꣣सा꣡त꣢मः। द꣡ध꣢त्स्तो꣣त्रे꣢ सु꣣वी꣡र्य꣢म् ॥ 11-3:1312 ॥ ॥11 (ह)॥ [धा. 11 । उ नास्ति । स्व. 1।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/12-1_1313_parIto_ShinchatA.md">
<details open><summary><h2>12-1_1313 परीतो षिञ्चता ...{Loading}...</h2></summary>

प꣢री꣣तो꣡ षि꣢ञ्चता सु꣣त꣢꣫ꣳसोमो꣣ य꣡ उ꣢त्त꣣म꣢ꣳ ह꣣विः꣢। द꣣धन्वा꣡ꣳ यो नर्यो꣢꣯ अ꣣प्स्वा꣢꣣ऽ.न्त꣢उा सु꣣षा꣢व꣣ सो꣢म꣣म꣡द्रि꣢भिः ॥ 12-1:1313 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/12-2_1314_nUnam_punAno-vibhiH.md">
<details open><summary><h2>12-2_1314 नूनम् पुनानोऽविभिः ...{Loading}...</h2></summary>

नू꣣नं꣡ पु꣢ना꣣नो꣡ऽवि꣢भिः꣣ प꣡रि꣢ स्र꣣वा꣡द꣢ब्धः सुर꣣भि꣡न्त꣢रः। सु꣣ते꣡ चि꣢त्वा꣣प्सु꣡ म꣢दामो꣣ अ꣡न्ध꣢सा श्री꣣ण꣢न्तो꣣ गो꣢भि꣣रु꣡त्त꣢रम् ॥ 12-2:1314 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/12-3_1315_pari_svAnashchaxase.md">
<details open><summary><h2>12-3_1315 परि स्वानश्चक्षसे ...{Loading}...</h2></summary>

प꣡रि꣢ स्वा꣣न꣡श्चक्ष꣢꣯से देव꣣मा꣡द꣢नः꣣ क्र꣢तु꣣रि꣡न्दु꣢र्विचक्ष꣣णः꣢ ॥ 12-3:1315 ॥ ॥12 (खा)॥ [धा. 16 । उ 2 । स्व. 2।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/13-1_1316_asAvi_somo.md">
<details open><summary><h2>13-1_1316 असावि सोमो ...{Loading}...</h2></summary>

अ꣡सा꣢वि꣣ सो꣡मो꣢ अरु꣣षो꣢꣫ वृषा꣣ ह꣢री꣣ रा꣡जे꣢व द꣣स्मो꣢ अ꣣भि꣡ गा अ꣢꣯चिक्रदत्। पु꣢नानो꣢꣫ वार꣣म꣡त्ये꣢ष्य꣣व्य꣡य꣢ꣳश्ये꣣नो꣡ न योनिं꣢꣯ घृ꣣त꣡व꣢न्त꣣मा꣡स꣢दत् ॥ 13-1:1316 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/13-2_1317_parjanyaH_pitA.md">
<details open><summary><h2>13-2_1317 पर्जन्यः पिता ...{Loading}...</h2></summary>

प꣣र्ज꣡न्यः꣢ पि꣣ता꣡ म꣢हि꣣ष꣡स्य꣢ प꣣र्णि꣢नो꣣ ना꣡भा꣢ पृथि꣣व्या꣢ गि꣣रि꣢षु꣣ क्ष꣡यं꣢ दधे। स्व꣡सा꣢र꣣ आ꣡पो꣢ अ꣣भि꣢꣫ गा उ꣣दा꣡स꣢र꣣न्त्सं꣡ ग्राव꣢꣯भिर्वसते वी꣣ते꣡ अ꣢ध्व꣣रे꣢ ॥ 13-2:1317 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/13-3_1318_kavirvedhasyA_paryeShi.md">
<details open><summary><h2>13-3_1318 कविर्वेधस्या पर्येषि ...{Loading}...</h2></summary>

क꣣वि꣡र्वे꣢ध꣣स्या꣡ पर्ये꣢꣯षि꣣ मा꣡हि꣢न꣣म꣢त्यो꣣ न꣢ मृ꣣ष्टो꣢ अ꣣भि꣡ वाज꣢꣯मर्षसि। अ꣣प꣡से꣢धन् दुरि꣣ता꣡ सो꣢म नो मृड घृ꣣ता꣡ वसा꣢꣯नः꣣ प꣡रि꣢ यासि नि꣣र्णि꣡ज꣢म् ॥ 13-3:1318 ॥ ॥13 (गू)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/14-1_1319_shrAyanta_iva.md">
<details open><summary><h2>14-1_1319 श्रायन्त इव ...{Loading}...</h2></summary>

श्रा꣡य꣢न्त इव꣣ सू꣢र्यं꣣ वि꣡श्वेदिन्द्र꣢꣯स्य भक्षत। व꣡सू꣢नि जा꣣तो꣡ जनि꣢꣯मा꣣न्यो꣡ज꣢सा꣣ प्र꣡ति꣢ भा꣣गं꣡ न दी꣢꣯धिमः ॥ 14-1:1319 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/14-2_1320_alarShirAtiM_vasudAmupa.md">
<details open><summary><h2>14-2_1320 अलर्षिरातिं वसुदामुप ...{Loading}...</h2></summary>

अ꣡ल꣢र्षिरातिं वसु꣣दा꣡मुप꣢꣯ स्तुहि भ꣣द्रा꣡ इन्द्र꣢꣯स्य रा꣣त꣡यः꣢। यो꣡ अ꣢स्य꣣ का꣡मं꣢ विध꣣तो꣡ न रोष꣢꣯ति꣣ म꣡नो꣢ दा꣣ना꣡य꣢ चो꣣द꣡य꣢न् ॥ 14-2:1320 ॥ ॥14 (लू)॥ [धा. 19 । उ नास्ति । स्व. 6 ।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/15-1_1321_yata_indra.md">
<details open><summary><h2>15-1_1321 यत इन्द्र ...{Loading}...</h2></summary>

य꣡त꣢ इन्द्र꣣ भ꣡या꣢महे꣣ त꣡तो꣢ नो꣣ अ꣡भ꣢यं कृधि। म꣡घ꣢वन् छ꣣ग्धि꣢꣫ तव꣣ त꣡न्न꣢ ऊ꣣त꣢ये꣣ वि꣢꣫ द्विषो꣣ वि꣡ मृधो꣢꣯ जहि ॥ 15-1:1321 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/15-2_1322_tva_hi.md">
<details open><summary><h2>15-2_1322 त्व हि ...{Loading}...</h2></summary>

त्व꣡ हि रा꣢꣯धसस्पते꣣ रा꣡ध꣢सो म꣣हः꣢꣫ क्षय꣣स्या꣡सि꣢ विध꣣र्ता꣢। तं꣡ त्वा꣢ व꣣यं꣡ म꣢घवन्निन्द्र गिर्वणः सु꣣ता꣡व꣢न्तो हवामहे ॥ 15-2:1322 ॥ ॥15 (बा)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/16-1_1323_tvaM_somAsi.md">
<details open><summary><h2>16-1_1323 त्वं सोमासि ...{Loading}...</h2></summary>

त्व꣡ꣳ सो꣢मासि धार꣣यु꣢र्म꣣न्द्र꣡ ओजि꣢꣯ष्ठो अध्व꣣रे꣢। प꣡व꣢स्व मꣳह꣣य꣡द्र꣢यिः ॥ 16-1:1323 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/16-2_1324_tvaM_suto.md">
<details open><summary><h2>16-2_1324 त्वं सुतो ...{Loading}...</h2></summary>

त्व꣢ꣳ सु꣣तो꣢ म꣣दि꣡न्त꣢मो दध꣣न्वा꣡न्म꣢त्स꣣रि꣡न्त꣢मः। इ꣡न्दुः꣢ सत्रा꣢जि꣡दस्तृ꣢꣯तः ॥ 16-2:1324 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/16-3_1325_tvaM_suShvANo.md">
<details open><summary><h2>16-3_1325 त्वं सुष्वाणो ...{Loading}...</h2></summary>

त्व꣡ꣳ सु꣢ष्वा꣣णो꣡ अद्रि꣢꣯भिर꣣꣬भ्य꣢꣯र्ष꣣ क꣡नि꣢क्रदत्। द्यु꣣म꣢न्त꣢ꣳ शु꣢ष्म꣣मा꣡ भ꣡र ॥ 16-3:1325 ॥ ॥16 (ली)॥ [धा. 14 । उ नास्ति । स्व. 4।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/17-1_1326_pavasva_devavItaya.md">
<details open><summary><h2>17-1_1326 पवस्व देववीतय ...{Loading}...</h2></summary>

प꣡व꣢स्व दे꣣व꣡वी꣢तय꣣ इ꣢न्दो꣣ धा꣡रा꣢भि꣣रो꣡ज꣢सा। आ꣢ क꣣ल꣢शं꣣ म꣡धु꣢मान्त्सोम नः सदः ॥ 17-1:1326 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/17-2_1327_tava_drapsA.md">
<details open><summary><h2>17-2_1327 तव द्रप्सा ...{Loading}...</h2></summary>

त꣡व꣢ द्र꣣प्सा꣡ उ꣢द꣣प्रु꣢त꣣ इ꣢न्द्रं꣣ म꣡दा꣢य वावृधुः । त्वां꣢ दे꣣वा꣡सो꣢ अ꣣मृ꣡ता꣢य꣣ कं꣡ प꣢पुः ॥ 17-2:1327 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/17-3_1328_A_naH.md">
<details open><summary><h2>17-3_1328 आ नः ...{Loading}...</h2></summary>

आ꣡ नः꣢ सुतास इन्दवः पुना꣣ना꣡ धा꣢वता र꣣यि꣢म्। वृ꣣ष्टि꣡द्या꣢वो रीत्यापः स्व꣣र्वि꣡दः꣢ ॥ 17-3:1328 ॥ ॥17 (वौ)॥ [धा. 15 । उ नास्ति । स्व. नास्ति ।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/18-1_1329_pari_tyaMharyatam.md">
<details open><summary><h2>18-1_1329 परि त्यंहर्यतम् ...{Loading}...</h2></summary>

प꣢रि꣣ त्य꣡ꣳह꣢र्य꣣त꣡ꣳ हरिं꣢꣯ ब꣣भ्रुं꣡ पु꣢नन्ति꣣ वा꣡रे꣢ण। यो꣢ दे꣣वा꣢꣫न्विश्वा꣣ꣳ इ꣢꣫त्परि꣣ म꣡दे꣢न स꣣ह꣡ गच्छ꣢꣯ति ॥ 18-1:1329 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/18-2_1330_dviuyam_pancha.md">
<details open><summary><h2>18-2_1330 द्विउयम् पञ्च ...{Loading}...</h2></summary>

द्वि꣢उयं पञ्च꣣ स्व꣡य꣢शस꣣ꣳ स꣡खा꣢यो꣣ अ꣡द्रि꣢सꣳहतम्। प्रि꣣य꣡मिन्द्र꣢꣯स्य꣣ का꣡म्यं꣢ प्रस्ना꣣प꣡य꣢न्त ऊ꣣र्म꣡यः꣢ ॥ 18-2:1330 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/18-3_1331_indrAya_soma.md">
<details open><summary><h2>18-3_1331 इन्द्राय सोम ...{Loading}...</h2></summary>

इ꣡न्द्रा꣢य꣣ सोम꣣ पा꣡त꣢वे वृत्र꣣घ्ने꣡ परि꣢꣯ षिच्यसे। न꣡रे꣢ च꣣ द꣡क्षि꣢णावते वी꣣रा꣡य꣢ सदना꣣स꣡दे꣢ ॥ 18-3:1331 ॥ ॥18 (जी)॥ [धा. 22 । उ 3 । स्व. 4।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/19-1_1332_pavasva_soma.md">
<details open><summary><h2>19-1_1332 पवस्व सोम ...{Loading}...</h2></summary>

प꣡व꣢स्व सोम म꣣हे꣢꣫ दक्षा꣣या꣢श्वो꣣ न꣢ नि꣣क्तो꣢ वा꣣जी꣡ धना꣢꣯य ॥ 19-1:1332 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/19-2_1333_pra_te.md">
<details open><summary><h2>19-2_1333 प्र ते ...{Loading}...</h2></summary>

प्र꣡ ते꣢ सो꣣ता꣢रो꣣ र꣢सं꣣ म꣡दा꣢य पु꣣न꣢न्ति꣣ सो꣡मं꣢ म꣣हे꣢ द्यु꣣म्ना꣡य꣢॥ 19-2:1333 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/19-3_1334_shishu~n_jajnAnam.md">
<details open><summary><h2>19-3_1334 शिशुञ् जज्ञानम् ...{Loading}...</h2></summary>

शि꣡शुं꣢ जज्ञा꣣न꣡ꣳ हरिं꣢꣯ मृ꣣ज꣢न्ति꣣ प꣣वि꣢त्रे꣣ सो꣡मं꣢ दे꣣वे꣢भ्य꣣ इ꣡न्दु꣢म् ॥ 19-3:1334 ॥ ॥19 (का)॥ [धा. 11 । उ 1 । स्व꣢।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/20-1_1335_upo_Shu.md">
<details open><summary><h2>20-1_1335 उपो षु ...{Loading}...</h2></summary>

उ꣢पो꣣ षु꣢ जा꣣त꣢म꣣प्तु꣢रं꣣ गो꣡भि꣢र्भ꣣ङ्गं꣡ परि꣢꣯ष्कृतम्। इ꣡न्दुं꣢ दे꣣वा꣡ अ꣢यासिषुः ॥ 20-1:1335 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/20-2_1336_tamidvardhantu_no.md">
<details open><summary><h2>20-2_1336 तमिद्वर्धन्तु नो ...{Loading}...</h2></summary>

त꣡मिद्व꣢꣯र्धन्तु नो꣣ गि꣡रो꣢ व꣣त्स꣢ꣳस꣣ꣳशि꣡श्व꣢रीरिव। य꣡ इन्द्र꣢꣯स्य हृद꣣ꣳ स꣡निः꣢ ॥ 20-2:1336 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/20-3_1337_arShA_naH.md">
<details open><summary><h2>20-3_1337 अर्षा नः ...{Loading}...</h2></summary>

अ꣡र्षा꣢ नः सोम꣣ शं꣡ गवे꣢꣯ धु꣣क्ष꣡स्व꣢ पि꣣प्यु꣢षी꣣मि꣡ष꣢म्। व꣡र्धा꣢ समु꣣द्र꣡मु꣢क्थ्य ॥ 20-3:1337 ॥ ॥20 (ही)॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/21-1_1338_A_ghA.md">
<details open><summary><h2>21-1_1338 आ घा ...{Loading}...</h2></summary>

आ꣢ घा꣣ ये꣢ अ꣣ग्नि꣢मि꣣न्ध꣡ते꣢ स्तृ꣣ण꣡न्ति꣢ ब꣣र्हि꣡रा꣢नु꣣ष꣢क्। ये꣢षा꣣मि꣢न्द्रो꣣ यु꣢वा꣣ स꣡खा꣢ ॥ 21-1:1338 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/21-2_1339_bRhannididhma_eShAm.md">
<details open><summary><h2>21-2_1339 बृहन्निदिध्म एषाम् ...{Loading}...</h2></summary>

बृ꣣ह꣢꣫न्निदि꣣ध्म ए꣢षां꣣ भू꣡रि꣢ श꣣स्त्रं꣢ पृ꣣थुः꣡ स्वरुः꣢꣯। ये꣢षा꣣मि꣢न्द्रो꣣ यु꣢वा꣣ स꣡खा꣢ ॥ 21-2:1339 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/21-3_1340_ayuddha_idyudhA.md">
<details open><summary><h2>21-3_1340 अयुद्ध इद्युधा ...{Loading}...</h2></summary>

अ꣡यु꣢द्ध꣣ इ꣢द्यु꣣धा꣢꣫ वृत꣣ꣳ शू꣢र꣣ आ꣡ज꣢ति꣣ स꣡त्व꣢भिः। ये꣢षा꣣मि꣢न्द्रो꣣ यु꣢वा꣣ स꣡खा꣢ ॥ 21-3:1340 ॥ ॥21 (ठ)॥ [धा. 3 । उ 2 । स्व. 1।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/22-1_1341_ya_eka.md">
<details open><summary><h2>22-1_1341 य एक ...{Loading}...</h2></summary>

य꣢꣫ एक꣣ इ꣢द्वि꣣द꣡य꣢ते꣣ व꣢सु꣣ म꣡र्त्ता꣢य दा꣣शु꣡षे꣢। ई꣡शा꣢नो꣣ अ꣡प्र꣢तिष्कुत꣣ इ꣡न्द्रो꣢ अ꣣ङ्ग꣢ ॥ 22-1:1341 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/22-2_1342_yashchiddhi_tvA.md">
<details open><summary><h2>22-2_1342 यश्चिद्धि त्वा ...{Loading}...</h2></summary>

य꣢श्चि꣣द्धि꣡ त्वा꣢ ब꣣हु꣢भ्य꣣ आ꣢ सु꣣ता꣡वा꣢ꣳआ꣣वि꣡वा꣢सति। उ꣣ग्रं꣡ तत्प꣢꣯त्यते꣣ श꣢व꣣ इ꣡न्द्रो꣢ अ꣣ङ्ग꣢ ॥ 22-2:1342 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/22-3_1343_kadA_martamarAdhasam.md">
<details open><summary><h2>22-3_1343 कदा मर्तमराधसम् ...{Loading}...</h2></summary>

क꣣दा꣡ मर्त꣢꣯मरा꣣ध꣡सं꣢ प꣣दा꣡ क्षुम्प꣢꣯मिव स्फुरत्। क꣣दा꣡ नः꣢ शुश्रव꣣द्गि꣢र꣣ इ꣡न्द्रो꣢ अ꣣ङ्ग꣢ ॥ 22-3:1343 ॥ ॥22 (कि)॥ [धा. 11 । उ 1 । स्व. 3।]
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/23-1_1344_gAyanti_tvA.md">
<details open><summary><h2>23-1_1344 गायन्ति त्वा ...{Loading}...</h2></summary>

गा꣡य꣢न्ति त्वा गाय꣣त्रि꣡णोऽर्च꣢꣯न्त्य꣣र्क꣢म꣣र्कि꣡णः꣢। ब्र꣣ह्मा꣡ण꣢स्त्वा शतक्रत꣣ उ꣢द्व꣣ꣳश꣡मि꣢व येमिरे ॥ 23-1:1344 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/23-2_1345_yatsAnoH_sAnvAruho.md">
<details open><summary><h2>23-2_1345 यत्सानोः सान्वारुहो ...{Loading}...</h2></summary>

य꣢꣫त्सानोः꣣ सा꣡न्वारु꣢꣯हो꣣ भू꣡र्यस्प꣢꣯ष्ट꣣ क꣡र्त्व꣢म्। त꣢꣫दिन्द्रो꣣ अ꣡र्थं꣢ चेतति यू꣣थे꣡न꣢ वृ꣣ष्णि꣡रे꣢जति ॥ 23-2:1345 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/4_uttarArchikaH/5/2/23-3_1346_yunxvA_hi.md">
<details open><summary><h2>23-3_1346 युङ्क्ष्वा हि ...{Loading}...</h2></summary>

यु꣣ङ्क्ष्वा꣢꣫ हि के꣣शि꣢ना꣣ ह꣢री꣣ वृ꣡ष꣢णा कक्ष्य꣣प्रा꣢। अ꣡था꣢ न इन्द्र सोमपा गि꣣रा꣡मुप꣢꣯श्रुतिं चर ॥ 23-3:1346 ॥ ॥23 (बी)॥
</details>
</div>
