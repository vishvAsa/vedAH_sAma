+++
title = "२ (०५५-०९६)"

+++

<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/01_0055_devo_vo.md">
<details open><summary><h2>01_0055 देवो वो ...{Loading}...</h2></summary>

दे꣣वो꣡ वो꣢ द्रविणो꣣दाः꣢ पू꣣र्णां꣡ वि꣢वष्ट्वा꣣सि꣡च꣢म्। उ꣡द्वा꣢ सि꣣ञ्च꣢ध्व꣣मु꣡प꣢ वा पृणध्व꣣मा꣡दिद्वो꣢꣯ दे꣣व꣡ ओ꣢हते ॥ 01:0055 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/02_0056_praitu_brahmaNaspatiH.md">
<details open><summary><h2>02_0056 प्रैतु ब्रह्मणस्पतिः ...{Loading}...</h2></summary>

प्रै꣢तु꣣ ब्र꣡ह्म꣢ण꣣स्प꣢तिः꣣ प्र꣢ दे꣣꣬व्ये꣢꣯तु सू꣣नृ꣡ता꣢। अ꣡च्छा꣢ वी꣣रं꣡ नर्यं꣢꣯ प꣣ङ्क्ति꣡रा꣢धसं दे꣣वा꣢ य꣣ज्ञं꣡ न꣢यन्तु नः ॥ 02:0056 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/03_0057_Urdhva_U.md">
<details open><summary><h2>03_0057 ऊर्ध्व ऊ ...{Loading}...</h2></summary>

ऊ꣣र्ध्व꣢ ऊ꣣ षु꣡ ण꣢ ऊ꣣त꣢ये꣣ ति꣡ष्ठा꣢ दे꣣वो꣡ न स꣢꣯वि꣣ता꣢। ऊ꣣र्ध्वो꣡ वाज꣢꣯स्य꣣ स꣡नि꣢ता꣣ य꣢द꣣ञ्जि꣡भि꣢र्वा꣣घ꣡द्भि꣢र्वि꣣ह्व꣡या꣢महे ॥ 03:0057 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/04_0058_pra_yo.md">
<details open><summary><h2>04_0058 प्र यो ...{Loading}...</h2></summary>

प्र꣢꣫ यो रा꣣ये꣡ निनी꣢꣯षति꣣ म꣢र्तो꣣ य꣡स्ते꣢ वसो꣣ दा꣡श꣢त्। स꣢ वी꣣रं꣡ ध꣢त्ते अग्न उक्थशꣳ꣣सि꣢नं꣣ त्म꣡ना꣢ सहस्रपो꣣षि꣡ण꣢म् ॥ 04:0058 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/05_0059_pra_vo.md">
<details open><summary><h2>05_0059 प्र वो ...{Loading}...</h2></summary>

प्र꣡ वो꣢ य꣣ह्वं꣡ पु꣢रू꣣णां꣢ वि꣣शां꣡ दे꣢वय꣣ती꣡ना꣢म्। अ꣣ग्नि꣢ꣳ सू꣣क्ते꣢भि꣣र्व꣡चो꣢भिर्वृणीमहे꣣ य꣢꣫ꣳसमिद꣣न्य꣢ इ꣣न्ध꣡ते꣢ ॥ 05:0059 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/06_0060_ayamagniH_suvIryasyeshe.md">
<details open><summary><h2>06_0060 अयमग्निः सुवीर्यस्येशे ...{Loading}...</h2></summary>

अ꣣य꣢म꣣ग्निः꣢ सु꣣वी꣢र्य꣣स्ये꣢शे꣣ हि꣡ सौभ꣢꣯गस्य। रा꣡य꣣ ई꣢शे स्वप꣣त्य꣢स्य꣣ गो꣡म꣢त꣣ ई꣡शे꣢ वृत्र꣣ह꣡था꣢नाम् ॥ 06:0060 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/07_0061_tvamagne_gRhapatistvam.md">
<details open><summary><h2>07_0061 त्वमग्ने गृहपतिस्त्वम् ...{Loading}...</h2></summary>

त्व꣡म꣢ग्ने गृ꣣ह꣡प꣢ति꣣स्त्व꣡ꣳ होता꣢꣯ नो अध्व꣣रे꣢। त्वं꣡ पोता꣢꣯ विश्ववार꣣ प्र꣡चे꣢ता꣣ य꣢क्षि꣣ या꣡सि꣢ च꣣ वा꣡र्य꣢म् ॥ 07:0061 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/08_0062_sakhAyastvA_vavRmahe.md">
<details open><summary><h2>08_0062 सखायस्त्वा ववृमहे ...{Loading}...</h2></summary>

स꣡खा꣢यस्त्वा ववृमहे दे꣣वं꣡ मर्ता꣢꣯स ऊ꣣त꣡ये꣢। अ꣣पां नपा꣢꣯तꣳ सु꣣भ꣡ग꣢ꣳ सु꣣द꣡ꣳस꣢सꣳ सु꣣प्र꣡तू꣢र्तिमने꣣ह꣡स꣢म् ॥ 08:0062 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/09_0063_A_juhotA.md">
<details open><summary><h2>09_0063 आ जुहोता ...{Loading}...</h2></summary>

आ꣡ जु꣢होता ह꣣वि꣡षा꣢ मर्जय꣣ध्वं नि꣡ होता꣢꣯रं गृ꣣ह꣡प꣢तिं दधिध्वम्। इ꣣ड꣢स्प꣣दे꣡ नम꣢꣯सा रा꣣त꣡ह꣢व्यꣳ सप꣣र्य꣡ता꣢ यज꣣तं꣢ प꣣꣬स्त्या꣢꣯नाम् ॥ 09:0063 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/10_0064_chitra_ichChishostaruNasya.md">
<details open><summary><h2>10_0064 चित्र इच्छिशोस्तरुणस्य ...{Loading}...</h2></summary>

चि꣣त्र꣢꣫ इच्छिशो꣣स्त꣡रु꣢णस्य व꣣क्ष꣢थो꣣ न꣢꣫ यो मा꣣त꣡रा꣢व꣣न्वे꣢ति꣣ धा꣡त꣢वे। अ꣣नूधा꣡ यदजी꣢꣯जन꣣द꣡धा꣢ चि꣣दा꣢ व꣣व꣡क्ष꣢त्स꣣द्यो꣡ महि꣢꣯ दू꣣त्यां३꣢च꣡र꣢न् ॥ 10:0064 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/11_0065_idan_ta.md">
<details open><summary><h2>11_0065 इदन् त ...{Loading}...</h2></summary>

इ꣣दं꣢ त꣣ ए꣡कं꣢ प꣣र꣡ उ꣢ त꣣ ए꣡कं꣢ तृ꣣ती꣡ये꣢न꣣ ज्यो꣡ति꣢षा꣣ सं꣡ वि꣢शस्व। सं꣣वे꣡श꣢नस्त꣣न्वे꣢ऽ३चा꣡रु꣢रेधि प्रि꣣यो꣢ दे꣣वा꣡नां꣢ पर꣣मे꣢ ज꣣नि꣡त्रे꣢ ॥ 11:0065 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/12_0066_imaM_stomamarhate.md">
<details open><summary><h2>12_0066 इमं स्तोममर्हते ...{Loading}...</h2></summary>

इ꣣म꣢꣫ꣳ स्तो꣣म꣡मर्ह꣢ते जा꣣त꣡वे꣢दसे꣣ र꣡थ꣢मिव꣣ सं꣡ म꣢हेमा मनी꣣ष꣡या꣢। भ꣣द्रा꣢꣫ हि नः꣣ प्र꣡म꣢तिरस्य स꣣ꣳस꣡द्यग्ने꣢꣯ स꣣ख्ये꣡ मा रि꣢꣯षामा व꣣यं꣡ तव꣢꣯ ॥ 12:0066 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/13_0067_mUrdhAnan_divo.md">
<details open><summary><h2>13_0067 मूर्धानन् दिवो ...{Loading}...</h2></summary>

मू꣣र्धा꣡नं꣢ दि꣣वो꣡ अ꣢र꣣तिं꣡ पृ꣢थि꣣व्या꣡ वै꣢श्वान꣣र꣢मृ꣣त꣢꣫ आ जा꣣त꣢म꣣ग्नि꣢म्। क꣣वि꣢ꣳ स꣣म्रा꣢ज꣣म꣡ति꣢थिं꣣ ज꣡ना꣢नामा꣣स꣢न्नः꣣ पा꣡त्रं꣢ जनयन्त दे꣣वाः꣢ ॥ 13:0067 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/14_0068_vi_tvadApo.md">
<details open><summary><h2>14_0068 वि त्वदापो ...{Loading}...</h2></summary>

वि꣢꣫ त्वदापो꣣ न꣡ पर्व꣢꣯तस्य पृ꣣ष्ठा꣢दु꣣क्थे꣡भि꣢रग्ने जनयन्त दे꣣वाः꣢। तं꣢ त्वा꣣ गि꣡रः꣢ सुष्टु꣣त꣡यो꣢ वाजयन्त्या꣣जिं꣡ न गि꣢꣯र्व꣣वा꣡हो꣢ जिग्यु꣣र꣡श्वाः꣢ ॥ 14:0068 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/15_0069_A_vo.md">
<details open><summary><h2>15_0069 आ वो ...{Loading}...</h2></summary>

आ꣢ वो꣣ रा꣡जा꣢नमध्व꣣र꣡स्य꣢ रु꣣द्र꣡ꣳ होता꣢꣯रꣳ सत्य꣣य꣢ज꣣ꣳ रो꣡द꣢स्योः। अ꣣ग्निं꣢ पु꣣रा꣡ त꣢नयि꣣त्नो꣢र꣣चि꣢त्ता꣣द्धि꣡र꣢ण्यरूप꣣म꣡व꣢से कृणुध्वम् ॥ 15:0069 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/16_0070_indhe_rAjA.md">
<details open><summary><h2>16_0070 इन्धे राजा ...{Loading}...</h2></summary>

इ꣣न्धे꣢꣫ राजा꣣ स꣢म꣣र्यो꣡ नमो꣢꣯भि꣣र्य꣢स्य꣣ प्र꣡ती꣢क꣣मा꣡हु꣢तं घृ꣣ते꣡न꣢। न꣡रो꣢ ह꣣व्ये꣡भि꣢रीडते स꣣बा꣢ध꣣ आ꣡ग्निरग्र꣢꣯मु꣣ष꣡सा꣢मशोचि ॥ 16:0070 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/17_0071_pra_ketunA.md">
<details open><summary><h2>17_0071 प्र केतुना ...{Loading}...</h2></summary>

प्र꣢ के꣣तु꣡ना꣢ बृह꣣ता꣡ या꣢त्य꣣ग्नि꣡रा रोद꣢꣯सी वृष꣣भो꣡ रो꣢रवीति। दि꣣व꣢श्चि꣣द꣡न्ता꣢दुप꣣मा꣡मुदा꣢꣯नड꣣पा꣢मु꣣प꣡स्थे꣢ महि꣣षो꣡ व꣢वर्ध ॥ 17:0071 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/18_0072_agnin_naro.md">
<details open><summary><h2>18_0072 अग्निन् नरो ...{Loading}...</h2></summary>

अ꣣ग्निं꣢꣫ नरो꣣ दी꣡धि꣢तिभिर꣣र꣢ण्यो꣣र्ह꣡स्त꣢च्युतं जनयत प्रश꣣स्त꣢म्। दूरे꣣दृ꣡शं꣢ गृ꣣ह꣡प꣢तिमथ꣣व्यु꣢म् ॥ 18:0072 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/19_0073_abodhyagniH_samidhA.md">
<details open><summary><h2>19_0073 अबोध्यग्निः समिधा ...{Loading}...</h2></summary>

अ꣡बो꣢ध्य꣣ग्निः꣢ स꣣मि꣢धा꣣ ज꣡ना꣢नां꣣ प्र꣡ति꣢धे꣣नु꣡मि꣢वाय꣣ती꣢मु꣣षा꣡स꣢म् । य꣣ह्वा꣡ इ꣢व꣣ प्र꣢ व꣣या꣢मु꣣ज्जि꣡हा꣢नाः꣣ प्र꣢ भा꣣न꣡वः꣢ सस्रते꣣ ना꣢क꣣म꣡च्छ꣢ ॥ 19:0073 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/20_0074_pra_bhUrjayantam.md">
<details open><summary><h2>20_0074 प्र भूर्जयन्तम् ...{Loading}...</h2></summary>

प्र꣢ भू꣣र्ज꣡य꣢न्तं म꣣हां꣡ वि꣢पो꣣धां꣢ मू꣣रै꣡रमू꣢꣯रं पु꣣रां꣢ द꣣र्मा꣡ण꣢म्। न꣡य꣢न्तं गी꣣र्भि꣢र्व꣣ना꣡ धियं꣢꣯धा꣣ ह꣡रि꣢श्मश्रुं꣣ न꣡ वर्म꣢꣯णा धन꣣र्चि꣢म् ॥ 20:0074 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/21_0075_shukran_te.md">
<details open><summary><h2>21_0075 शुक्रन् ते ...{Loading}...</h2></summary>

शु꣣क्रं ते꣢ अ꣣न्य꣡द्य꣢ज꣣तं꣡ ते꣢ अ꣣न्य꣡द्विषु꣢꣯रूपे꣣ अ꣡ह꣢नी꣣ द्यौ꣡रि꣢वासि। वि꣢श्वा꣣ हि꣢ मा꣣या꣡ अव꣢꣯सि स्वधावन्भ꣣द्रा꣡ ते꣢ पूषन्नि꣣ह꣢ रा꣣ति꣡र꣢स्तु॥ 21:0075 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/22_0076_iDAmagne_purudaMsam.md">
<details open><summary><h2>22_0076 इडामग्ने पुरुदंसम् ...{Loading}...</h2></summary>

इ꣡डा꣢मग्ने पुरु꣣द꣡ꣳस꣢ꣳ स꣣निं꣡ गोः श꣢꣯श्वत्त꣣म꣡ꣳ हव꣢꣯मानाय साध। स्या꣡न्नः꣢ सू꣣नु꣡स्तन꣢꣯यो वि꣣जा꣢꣫वाग्ने꣣ सा꣡ ते꣢ सुम꣣ति꣡र्भू꣢त्व꣣स्मे꣢ ॥ 22:0076 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/23_0077_pra_hotA.md">
<details open><summary><h2>23_0077 प्र होता ...{Loading}...</h2></summary>

प्र꣡ होता꣢꣯ जा꣣तो꣢ म꣣हा꣡न्न꣢भो꣣वि꣢न्नृ꣣ष꣡द्मा꣢ सीदद꣣पां꣡ वि꣢व꣣र्ते꣢ । द꣢ध꣣द्यो꣢ धा꣣यी꣢ सु꣣ते꣡ वया꣢꣯ꣳसि य꣣न्ता꣡ वसू꣢꣯नि विध꣣ते꣡ त꣢नू꣣पाः꣢ ॥ 23:0077 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/24_0078_pra_samrAjamasurasya.md">
<details open><summary><h2>24_0078 प्र सम्राजमसुरस्य ...{Loading}...</h2></summary>

प्र꣢ स꣣म्रा꣢ज꣣म꣡सु꣢रस्य प्रश꣣स्तं꣢ पु꣣ꣳसः꣡ कृ꣢ष्टी꣣ना꣡म꣢नु꣣मा꣡द्य꣢स्य । इ꣡न्द्र꣢स्येव꣣ प्र꣢ त꣣व꣡स꣢स्कृ꣣ता꣡नि꣢ व꣣न्द꣡द्वा꣢रा꣣ व꣡न्द꣢माना विवष्टु ॥ 24:0078 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/25_0079_araNyornihito_jAtavedA.md">
<details open><summary><h2>25_0079 अरण्योर्निहितो जातवेदा ...{Loading}...</h2></summary>

अ꣣र꣢ण्यो꣣र्नि꣡हि꣢तो जा꣣त꣡वे꣢दा꣣ ग꣡र्भ꣢ इ꣢वे꣡त्सुभृ꣢꣯तो ग꣣र्भि꣡णी꣢भिः । दि꣣वे꣡दि꣢व꣣ ई꣡ड्यो꣢ जागृ꣣व꣡द्भि꣢र्ह꣣वि꣡ष्म꣢द्भिर्मनु꣣꣬ष्ये꣢꣯भिर꣣ग्निः꣢ ॥ 25:0079 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/26_0080_sanAdagne_mRNasi.md">
<details open><summary><h2>26_0080 सनादग्ने मृणसि ...{Loading}...</h2></summary>

स꣣ना꣡द꣢ग्ने मृणसि यातु꣣धा꣢ना꣣न्न꣢ त्वा꣣ र꣡क्षा꣢ꣳसि꣣ पृ꣡त꣢नाशु जिग्युः । अ꣡नु꣢ दह स꣣ह꣡मू꣢रान्क꣣या꣢दो꣣ मा꣡ ते꣢ हे꣣त्या꣡ मु꣢क्षत꣣ दै꣡व्या꣢याः ॥ 26:0080 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/27_0081_agna_ojiShThamA.md">
<details open><summary><h2>27_0081 अग्न ओजिष्ठमा ...{Loading}...</h2></summary>

अ꣢ग्न꣣ ओ꣡जि꣢ष्ठ꣣मा꣡ भ꣢र द्यु꣣म्न꣢म꣣स्म꣡भ्य꣢मध्रिगो । प्र꣡ नो꣢ रा꣣ये पनी꣢꣯यसे꣣ र꣢त्सि꣣ वा꣡जा꣢य꣣ प꣡न्था꣢म् ॥ 27:0081 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/28_0082_yadi_vIro.md">
<details open><summary><h2>28_0082 यदि वीरो ...{Loading}...</h2></summary>

य꣡दि꣢ वी꣣रो꣢꣫ अनु꣣ ष्या꣢द꣣ग्नि꣡मि꣢न्धीत꣣ म꣡र्त्यः꣢ । आ꣣जु꣡ह्व꣢द्ध꣣व्य꣡मा꣢नु꣣ष꣡क् शर्म꣢꣯ भक्षीत꣣ दै꣡व्य꣢म् ॥ 28:0082 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/29_0083_tveShaste_dhUma.md">
<details open><summary><h2>29_0083 त्वेषस्ते धूम ...{Loading}...</h2></summary>

त्वे꣣ष꣡स्ते꣢ धू꣣म꣡ ऋ꣢ण्वति दि꣣वि꣢꣫ सञ्च्छु꣣क्र꣡ आत꣢꣯तः । सू꣢रो꣣ न꣢꣫ हि द्यु꣣ता꣢꣫ त्वं कृ꣣पा꣡ पा꣢वक꣣ रो꣡च꣢से ॥ 29:0083 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/30_0084_tvaM_hi.md">
<details open><summary><h2>30_0084 त्वं हि ...{Loading}...</h2></summary>

त्व꣡ꣳ हि क्षैत꣢꣯व꣣द्य꣡शोऽग्ने꣢꣯ मि꣣त्रो꣡ न पत्य꣢꣯से । त्वं꣡ वि꣢चर्षणे꣣ श्र꣢वो꣣ व꣡सो꣢ पु꣣ष्टिं꣡ न पु꣢꣯ष्यसि ॥ 30:0084 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/31_0085_prAtaragniH_purupriyo.md">
<details open><summary><h2>31_0085 प्रातरग्निः पुरुप्रियो ...{Loading}...</h2></summary>

प्रा꣣त꣢र꣣ग्निः꣡ पु꣢रुप्रि꣣यो꣢ वि꣣श꣡ स्त꣢वे꣣ता꣡ति꣢थिः । वि꣢श्वे꣣ य꣢स्मि꣣न्न꣡म꣢र्त्ये ह꣣व्यं꣡ मर्ता꣢꣯स इ꣣न्ध꣡ते꣢ ॥ 31:0085 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/32_0086_yadvAhiShThan_tadagnaye.md">
<details open><summary><h2>32_0086 यद्वाहिष्ठन् तदग्नये ...{Loading}...</h2></summary>

य꣡द्वाहि꣢꣯ष्ठं꣣ त꣢द꣣ग्न꣡ये꣢ बृ꣣ह꣡द꣢र्च विभावसो। म꣡हि꣢षीव꣣ त्व꣢द्र꣣यि꣢꣫स्त्वद्वाजा꣣ उ꣡दी꣢रते ॥ 32:0086 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/33_0087_vishovisho_vo.md">
<details open><summary><h2>33_0087 विशोविशो वो ...{Loading}...</h2></summary>

वि꣣शो꣡वि꣢शो वो꣣ अ꣡ति꣢थिं वाज꣣य꣡न्तः꣢ पुरुप्रि꣣य꣢म्। अ꣣ग्निं꣢ वो꣣ दु꣢र्यं꣣ व꣡चः꣢ स्तु꣣षे꣢ शू꣣ष꣢स्य꣣ म꣡न्म꣢भिः ॥ 33:0087 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/34_0088_bRhadvayo_hi.md">
<details open><summary><h2>34_0088 बृहद्वयो हि ...{Loading}...</h2></summary>

बृ꣣ह꣢꣫द्वयो꣣ हि꣢ भा꣣न꣡वेऽर्चा꣢꣯ दे꣣वा꣢या꣣ग्न꣡ये꣢ । यं꣢ मि꣣त्रं꣡ न प्रश꣢꣯स्तये꣣ म꣡र्ता꣢सो दधि꣣रे꣢ पु꣣रः꣢ ॥ 34:0088 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/35_0089_aganma_vRtrahantamam.md">
<details open><summary><h2>35_0089 अगन्म वृत्रहन्तमम् ...{Loading}...</h2></summary>

अ꣡ग꣢न्म वृत्र꣣ह꣡न्त꣢मं꣣ ज्ये꣡ष्ठ꣢म꣣ग्नि꣡मान꣢꣯वम् । य꣡ स्म꣢ श्रु꣣त꣡र्व꣢न्ना꣣र्क्ष्ये꣢ बृ꣣ह꣡द꣢नीक इ꣣ध्य꣡ते꣢ ॥ 35:0089 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/36_0090_jAtaH_pareNa.md">
<details open><summary><h2>36_0090 जातः परेण ...{Loading}...</h2></summary>

जा꣣तः꣡ परे꣢꣯ण꣣ ध꣡र्म꣢णा꣣ य꣢त्स꣣वृ꣡द्धिः꣢ स꣣हा꣡भु꣢वः । पि꣣ता꣢꣫ यत्क꣣श्य꣡प꣢स्या꣣ग्निः꣢ श्र꣣द्धा꣢ मा꣣ता꣡ मनुः꣢꣯ क꣣विः꣢ ॥ 36:0090 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/37_0091_somaM_rAjAnam.md">
<details open><summary><h2>37_0091 सोमं राजानम् ...{Loading}...</h2></summary>

सो꣢म꣣ꣳ रा꣡जा꣢नं꣣ व꣡रु꣢णम꣣ग्नि꣢म꣣न्वा꣡र꣢भामहे । आ꣣दित्यं꣢꣫ विष्णु꣣ꣳ सू꣡र्यं꣢ ब्र꣣ह्मा꣡णं꣢ च꣣ बृ꣢ह꣣स्प꣡ति꣢म् ॥ 37:0091 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/38_0092_ita_eta.md">
<details open><summary><h2>38_0092 इत एत ...{Loading}...</h2></summary>

इ꣣त꣢ ए꣣त꣢ उ꣣दा꣡रु꣢हन्दि꣣वः꣢ पृ꣣ष्ठा꣡न्या रु꣢꣯हन् । प्र꣢ भू꣣र्ज꣢यो꣣ य꣡था꣢ प꣣थोद्यामङ्गि꣢꣯रसो ययुः ॥ 38:0092 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/39_0093_rAye_agne.md">
<details open><summary><h2>39_0093 राये अग्ने ...{Loading}...</h2></summary>

रा꣣ये꣡ अ꣢ग्ने म꣣हे꣢ त्वा꣣ दा꣡ना꣢य꣣ स꣡मि꣢धीमहि । ई꣡डि꣢ष्वा꣣ हि꣢ म꣣हे꣡ वृ꣢षं꣣ द्या꣡वा꣢ हो꣣त्रा꣡य꣢ पृथि꣣वी꣢ ॥ 39:0093 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/40_0094_dadhanve_vA.md">
<details open><summary><h2>40_0094 दधन्वे वा ...{Loading}...</h2></summary>

द꣣धन्वे꣢ वा꣣ य꣢दी꣣म꣢नु꣣ वो꣢च꣣द्ब्र꣢꣫ह्मेति꣣ वे꣢रु꣣ त꣢त्। प꣢रि꣣ वि꣡श्वा꣢नि꣣ का꣡व्या꣢ ने꣣मि꣢श्च꣣क्र꣡मि꣢वाभुवत् ॥ 40:0094 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/41_0095_pratyagne_harasA.md">
<details open><summary><h2>41_0095 प्रत्यग्ने हरसा ...{Loading}...</h2></summary>

प्र꣡त्य꣢ग्ने꣣ ह꣡र꣢सा꣣ ह꣡रः꣢ शृणा꣣हि꣢ वि꣣श्व꣢त꣣स्प꣡रि꣢ । या꣣तुधा꣡न꣢स्य र꣣क्ष꣢सो꣣ ब꣢लं꣣꣬ न्यु꣢꣯ब्जवी꣣꣬र्य꣢꣯म् ॥ 41:0095 ॥
</details>
</div>
<div class="js_include" includetitle="true" newlevelforh1="2" unfilled url="/vedAH_sAma/kauthumam/saMhitA/mUlam/1_pUrvArchikaH/1/2/42_0096_tvamagne_vasUMriha.md">
<details open><summary><h2>42_0096 त्वमग्ने वसूंरिह ...{Loading}...</h2></summary>

त्व꣡म꣢ग्ने꣣ व꣡सू꣢ꣳरि꣣ह꣢ रु꣣द्रा꣡ꣳ आ꣢दि꣣त्या꣢ꣳ उ꣣त꣢ । य꣡जा꣢ स्वध्व꣣रं꣢꣫ जनं꣣ म꣡नु꣢जातं घृत꣣प्रु꣡ष꣢म् ॥ 42:0096 ॥
</details>
</div>
