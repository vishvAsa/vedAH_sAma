+++
title = "46_0482 असृक्षत प्र"

+++
<details><summary>पदपाठः</summary>

अ꣡सृ꣢꣯क्षत। प्र। वा꣣जि꣡नः꣢। ग꣣व्या꣢। सो꣡मा꣢꣯सः। अ꣣श्वया꣢। शु꣣क्रा꣡सः꣢। वी꣣रया꣢। आ꣣श꣡वः꣢। ४८२।
</details>

<details><summary>अधिमन्त्रम् (VC)</summary>

- पवमानः सोमः
- कश्यपो मारीचः
- गायत्री
- षड्जः
- पावमानं काण्डम्
</details>

<details><summary>हिन्दी : आचार्य रामनाथ वेदालंकार - विषयः</summary>

अगले मन्त्र में भक्तिरस को अभिषुत करने का प्रयोजन वर्णित है।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वयभाषाः -  (वाजिनः) सबल, (शुक्रासः) पवित्र, (आशवः) वेगवान् (सोमासः) प्रभु-भक्ति के रस (गव्या) अन्तःप्रकाश-प्राप्ति की इच्छा से, (अश्वया) प्राणों की ऊर्ध्वप्रेरणा की इच्छा से, और (वीरया) वीरता-प्राप्ति की इच्छा से (प्र असृक्षत) मेरे द्वारा प्रवाहित किये गये हैं ॥६॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थभाषाः -  अन्तःकरण में भगवद्भक्ति के रस को प्रवाहित करने से अन्तः-प्रकाश की स्फूर्ति, प्राणों का ऊर्ध्वारोहण और दिव्यकर्मों में उत्साह पैदा होता है ॥६॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथ भक्तिरसाभिषवस्य प्रयोजनमाह।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वयभाषाः -  (वाजिनः) सबलाः, (शुक्रासः) पवित्राः, (आशवः) वेगवन्तः (सोमासः) परमात्मभक्तिरसाः (गव्या) अन्तःप्रकाशप्राप्तीच्छया, (अश्वया) प्राणानामूर्ध्वप्रेरणेच्छया, (वीरया) वीरत्वप्राप्तीच्छया च (प्र असृक्षत) मया प्रकर्षेण सृज्यन्ते अभिषूयन्ते। सृज विसर्गे धातोः कर्मणि छान्दसं रूपम्। गव्या, अश्वया, वीरया इत्यत्र गो-अश्व-वीर- शब्देभ्यः आत्मन इच्छायां क्यच्, ‘अ प्रत्ययात्’ ३।३।१०२, इति अ प्रत्ययः, स्त्रियां टाबन्तस्य अश्वयया, गव्ययया, वीरयया इति प्राप्ते ‘सुपां सुलुगिति’ तृतीयाया लुक् ॥६॥
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थभाषाः -  अन्तःकरणे भगवद्भक्तिरसप्रवाहेणान्तःप्रकाशस्फुरणं प्राणानामूर्ध्वारोहो दिव्यकर्मसु चोत्साहः प्रवर्तते ॥६॥
</details>

<details><summary>संस्कृत : आचार्य रामनाथ वेदालंकार - पादटिप्पनी</summary>

टिप्पणी:   १. ऋ० ९।६४।४, साम० १०३४।
</details>