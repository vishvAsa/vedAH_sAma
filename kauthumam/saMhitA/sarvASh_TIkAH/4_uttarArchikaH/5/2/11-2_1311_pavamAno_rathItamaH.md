+++
title = "11-2_1311 पवमानो रथीतमः"

+++
<details><summary>पदपाठः</summary>

प꣡व꣢꣯मानः। र꣣थी꣡त꣢मः। शु꣣भ्रे꣡भिः꣢। शु꣣भ्र꣡श꣢स्तमः। शु꣣भ्र꣢। श꣣स्तमः। ह꣡रि꣢꣯श्चन्द्रः। ह꣡रि꣢꣯। च꣣न्द्रः। मरु꣡द्ग꣢णः। म꣣रु꣢त्। ग꣣णः। १३११।
</details>

<details><summary>अधिमन्त्रम् (VC)</summary>

- पवमानः सोमः
- शतं वैखानसाः
- गायत्री
- षड्जः
</details>

<details><summary>हिन्दी : आचार्य रामनाथ वेदालंकार - विषयः</summary>

अगले मन्त्र में परमात्मा के गुणों का वर्णन है।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वय -  (पवमानः) पवित्रकर्ता जगत्स्रष्टा परमेश्वर (रथीतमः) रथियों में श्रेष्ठ, (शुभ्रेभिः) शुभ्र गुण-कर्मों से (शुभ्रशस्तमः) अतिशय निर्मल यशवाला, (हरिश्चन्द्रः) मनोहर आह्लाद देनेवाला और (मरुद्गणः) प्राण-रूप या पवन-रूप गणोंवाला है ॥२॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थ -  सूर्य,चाँद,पवन,बिजली आदि और मानव-शरीर जिसके बनाये हुए रथ हैं,ऐसे अत्यन्त यशस्वी,परमानन्ददायक,प्राण आदि को चलानेवाले परमेश्वर का ज्ञान सबको पाना चाहिए ॥२॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथ परमात्मनो गुणान् वर्णयति।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वय -  (पवमानः) पावकः सोमः जगत्स्रष्टा परमेश्वरः (रथीतमः) रथवत्सु श्रेष्ठः।[रथितमः इति प्राप्ते ‘ईद् रथिनः’। अ० ८।२।१७ वा० इत्यनेन इकारस्य ईकारादेशः।] (शुभ्रेभिः) शुभ्रैः गुणैः (शुभ्रशस्तमः) निर्मलतमयशोयुक्तः, (हरिश्चन्द्रः) हृदयहार्याह्लादः।[हरिः मनोहरः चन्द्रः आह्लादो यस्य सः। चदि आह्लादे।‘ह्रस्वाच्चन्द्रोत्तरपदे मन्त्रे’अ० ६।१।१५१ इति सुडागमः।] (मरुद्गणः) मरुतः प्राणा वायवो वा गणा यस्य तथाविधश्च वर्तते ॥२॥
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थ -  सूर्यचन्द्रपवनविद्युदादयो मानवदेहाश्च यस्य रथाः सन्ति स यशस्वितमः परमानन्दः प्राणादीनां नायकः परमेश्वरः सर्वैर्ज्ञातव्यः ॥२॥
</details>