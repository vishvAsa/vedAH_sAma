+++
title = "10-1_0919 पवस्व दक्षसाधनो"

+++
<details><summary>पदपाठः</summary>

प꣡व꣢꣯स्व। द꣣क्षसा꣡ध꣢नः। द꣣क्ष। सा꣡ध꣢꣯नः। दे꣣वे꣡भ्यः꣢। पी꣣त꣡ये꣢। ह꣣रे। मरु꣡द्भ्यः꣢। वा꣣य꣢वे꣢। म꣡दः꣢꣯। ९१९।
</details>

<details><summary>अधिमन्त्रम् (VC)</summary>

- पवमानः सोमः
- दृढच्युत आगस्त्यः
- गायत्री
- षड्जः
</details>

<details><summary>हिन्दी : आचार्य रामनाथ वेदालंकार - विषयः</summary>

प्रथम ऋचा की पूर्वार्चिक में क्रमाङ्क ४७४ पर ब्रह्म के पास से आनन्दरस-प्रवाह के विषय में व्याख्या हो चुकी है। यहाँ गुरु-शिष्य का विषय वर्णित करते हैं।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वयभाषाः -  हे(हरे)दोषों को हरनेवाले आचार्य! (दक्षसाधनः)विद्या,सच्चरित्रता,ब्रह्मचर्य आदि बलों को सिद्ध करनेवाले आप(देवेभ्यः पीतये)दिव्यगुणी शिष्यों के पान के लिए(पवस्व)ज्ञानरस प्रवाहित करो और(मरुद्भ्यः)उन प्राणायाम के साधक शिष्यों की(वायवे)प्रगति के लिए(मदः)उत्साहकारी होवो ॥१॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थभाषाः -  आचार्य को चाहिए कि शिष्यों के लिए जो-जो आवश्यक हो,वह-वह सब करे,जिससे वे विद्या में पारङ्गत,सच्चरित्र,ब्रह्मचारी,प्रगतिशील और कर्मयोगी होवें ॥१॥
</details>

<details><summary>संस्कृत : आचार्य रामनाथ वेदालंकार - विषयः</summary>

तत्र प्रथमा ऋक् पूर्वार्चिके ४७४ क्रमाङ्के ब्रह्मणः सकाशादानन्दरसप्रवहणविषये व्याख्याता। अत्र गुरुशिष्यविषयो वर्ण्यते।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वयभाषाः -  हे(हरे)दोषहर्तः आचार्य! (दक्षसाधनः)सच्चारित्र्यविद्याब्रह्मचर्यादिबलानां साधयिता त्वम्(देवेभ्यः पीतये)दिव्यगुणयुक्तानां शिष्याणां पानाय(पवस्व)ज्ञानरसं प्रवाहय। किञ्च(मरुद्भ्यः)तेषां प्राणायामसाधकानां शिष्याणां(वायवे)प्रगतये(मदः)उत्साहकरः भवेति शेषः।[देवेभ्यः मरुद्भ्यः इत्युभयत्र ‘षष्ठ्यर्थे चतुर्थीति वाच्यम्’ वा० २।३।६२ इति वार्तिकेन षष्ठ्यर्थे चतुर्थी]॥१॥
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थभाषाः -  आचार्येण शिष्याणां कृते यद्यदावश्यकं तत्तत् सर्वं कर्तव्यं येन ते विद्यापारंगताः सच्चरित्रा ब्रह्मचारिणः प्रगतिशीलाः कर्मयोगिनश्च भवेयुः ॥१॥
</details>

<details><summary>संस्कृत : आचार्य रामनाथ वेदालंकार - पादटिप्पनी</summary>

टिप्पणी:   १.ऋ० ९।२५।१,साम० ४७४।
</details>