+++
title = "14-2_0931 नेमिं नमन्ति"

+++
<details><summary>पदपाठः</summary>

ने꣣मि꣢म्। न꣢मन्ति। च꣡क्ष꣢꣯सा। मे꣣ष꣢म्। वि꣡प्राः꣢꣯। वि। प्राः꣣। अभिस्वरे꣢। अ꣣भि। स्वरे꣢। सु꣣दीत꣡यः꣢। सु꣣। दीत꣡यः꣢। वः꣣। अद्रु꣡हः꣢। अ꣣। द्रु꣡हः꣢꣯। अ꣡पि꣢꣯। क꣡र्णे꣢꣯। त꣢रस्वि꣡नः꣢। सम्। ऋ꣡क्व꣢꣯भिः। ९३१।
</details>

<details><summary>अधिमन्त्रम् (VC)</summary>

- इन्द्रः
- रेभः काश्यपः
- उपरिष्टाद्बृहती
- मध्यमः
</details>

<details><summary>हिन्दी : आचार्य रामनाथ वेदालंकार - विषयः</summary>

अगले मन्त्र में उपास्य-उपासक विषय का वर्णन है।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वयभाषाः -  (विप्राः)मेधावी ब्राह्मण लोग(अभिस्वरे)वेद-स्तोत्र में(नेमिम्)रथचक्र में परिधि के समान व्याप्त, (मेषम्)सुख से सींचनेवाले इन्द्र परमेश्वर को(चक्षसा)साक्षात्कार से(नमन्ति)अपनी ओर झुका लेते हैं। आगे मनुष्यों को सम्बोधन है—हे(सुदीतयः)भली-भाँति अविद्या का क्षय करनेवाले जनो! (वः)तुम(अद्रुहः)द्रोह न करनेवाले होवो।(अपि)साथ ही(कर्णे)अपनी और दूसरों की जीवननौका के कर्णधार होने में(तरस्विनः)वेगवान् बनो।(ऋक्वभिः)प्रशस्त स्तुतिवाले स्तोता जनों के साथ(सम्)सङ्गति करो ॥२॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थभाषाः -  मनुष्यों को चाहिए कि परमेश्वर का साक्षात्कार करके द्रोहरहित,सबके मित्र,कर्णधार,क्रियाशील,सत्सङ्गतिपरायण और परोपकारी होकर विचरें ॥२॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथोपास्योपासकविषयमाह।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वयभाषाः -  (विप्राः)मेधाविनो ब्राह्मणाः(अभिस्वरे)२वेदस्तोत्रे।[स्वृ शब्दोपतापयोः।] (नेमिम्)रथचक्रे नेमिमिव सर्वत्र व्याप्तम्।[परि विश्वानि काव्या नेमिश्चक्रमिवाभवत्’ ऋ० २।५।३ इति श्रुतेः।] (मेषम्)सुखेन सेक्तारम्।[मेषति सिञ्चतीति मेषः। मिष सेचने,भ्वादिः।]इन्द्रं परमेश्वरम्(चक्षसा)साक्षात्कारेण(नमन्ति)स्वाभिमुखं कुर्वन्ति। अथ मानवाः सम्बोध्यन्ते—हे(सुदीतयः)सम्यग् अविद्यायाः क्षयकर्तारः उपासकाः।[दीतिः दीङ् क्षये,शोभना दीतिः अविद्यायाः क्षयो येषां ते सुदीतयः।] (वः)यूयम्(अद्रुहः)अद्रोहकारिणः भवत।(अपि)अपि च(कर्णे)स्वकीयायाः परकीयायाश्च जीवननौकायाः कर्णधारत्वे(तरस्विनः)वेगवन्तो भवत।(ऋक्वभिः३)प्रशस्ताः ऋचः स्तुतयो विद्यन्ते येषां(तैः)सुस्तोतृभिः जनैः सह(सम्)संगच्छध्वम्।[ऋचः मत्वर्थे प्रशंसायां ‘छन्दसीवनिपौ’ अ० ५।२।१०९ वा० इत्यनेन वनिप् प्रत्यये ऋक्वा इति सिध्यति।]॥२॥
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थभाषाः -  मनुष्यैः परमेश्वरं साक्षात्कृत्य द्रोहरहितैः सर्वमित्रैः कर्णधारैः क्रियाशीलैः सत्संगतिपरायणैः परोपकारिभिर्भूत्वा विचरणीयम् ॥२॥
</details>

<details><summary>संस्कृत : आचार्य रामनाथ वेदालंकार - पादटिप्पनी</summary>

टिप्पणी:   १. ऋ० ८।९७।१२, अथ० २०।५४।३, उभयत्र “अभिस्वरा॑” इति पाठः। २. अभिस्वरे अभिस्वरो यज्ञस्तस्मिन् अभिस्वरे यज्ञे—इति वि०। ३. ऋक्वभिः अर्चनायुक्तैः मन्त्रैः—इति सा०। ऋग्यजुःसामभिः—इति वि०।
</details>