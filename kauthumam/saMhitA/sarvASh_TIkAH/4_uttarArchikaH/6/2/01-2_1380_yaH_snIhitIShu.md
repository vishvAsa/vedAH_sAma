+++
title = "01-2_1380 यः स्नीहितीषु"

+++
<details><summary>पदपाठः</summary>

यः। स्नीहितीषु। पूर्व्यः। सञ्जग्मानासु। सम्। जग्मानासु। कृष्टिषु। अरक्षत्। दाशुषे। गयम्। १३८०।
</details>

<details><summary>अधिमन्त्रम् (VC)</summary>

- अग्निः
- गोतमो राहूगणः
- गायत्री
- षड्जः
</details>

<details><summary>हिन्दी : आचार्य रामनाथ वेदालंकार - विषयः</summary>

आगे पुनः उसी विषय का कथन है।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वयभाषाः -  (पूर्व्यः) पूर्वजों से साक्षात्कार किया गया (यः) जो अग्रनायक परमेश्वर (स्नीहितीषु) वध करनेवाली (कृष्टिषु) शत्रु-प्रजाओं के (संजग्मानासु) मुठभेड़ करने पर (दाशुषे) आत्मसमर्पण करनेवाले उपासक के लिए (गयम्) आश्रय को (अरक्षत्) सुरक्षित करता है,उस[(अग्नये) अग्रनायक परमेश्वर के लिए,हम (मन्त्रं वोचेम) वेदमन्त्रों का उच्चारण करें]४॥२॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थभाषाः -  परमेश्वरोपासक के मार्ग से सब विघ्न नष्ट हो जाते हैं,परमेश्वर उसे अपना सुरक्षित आश्रय और दिव्य सम्पदाएँ प्रदान करता है ॥२॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथ पुनस्तमेव विषयमाह।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वयभाषाः -  (पूर्व्यः) पूर्व्यैः साक्षात्कृतः।[पूर्वैः कृतमिनयौ च। अ० ४।४।१३३ इति कृतेऽर्थे यः प्रत्ययः।] (यः) योऽग्निः अग्रनायकः परमेश्वरः (स्नीहितीषु) वधकर्त्रीषु।[स्नेहयतिर्वधकर्मा निघं० २।१९।] (कृष्टिषु) शात्रवीषु प्रजासु (संजग्मानासु) संगतासु सतीषु (दाशुषे) आत्मसमर्पणकर्त्रे उपासकाय (गयम्२) गृहम् आश्रयमिति यावत्।[गयमिति गृहनाम। निघं० २।१०।] (अरक्षत्) रक्षति,तस्मै अग्नये परमेश्वराय मन्त्रं वोचेम इति पूर्वेण सम्बन्धः ॥२॥३
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थभाषाः -  परमेश्वरोपासकस्य मार्गात् सर्वे विघ्ना नश्यन्ति,परमेश्वरस्तस्मै सुरक्षितं स्वाश्रयं दिव्यसम्पदश्च प्रयच्छति ॥२॥
</details>