+++
title = "14-3_1417 स वाजम्"

+++
<details><summary>पदपाठः</summary>

सः। वा꣡ज꣢꣯म्। वि꣣श्व꣡च꣢र्षणिः। वि꣢श्व꣢। च꣣र्षणिः। अ꣡र्व꣢꣯द्भिः। अ꣡स्तु। त꣡रु꣢꣯ता। वि꣡प्रे꣢꣯भिः। वि। प्रे꣢भिः। अस्तु। स꣡नि꣢꣯ता। १४१७।
</details>

<details><summary>अधिमन्त्रम् (VC)</summary>

- अग्निः
- शुनःशेप आजीगर्तिः
- गायत्री
- षड्जः
</details>

<details><summary>हिन्दी : आचार्य रामनाथ वेदालंकार - विषयः</summary>

अगले मन्त्र में परमेश्वर से प्रार्थना करते हैं।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वय -  (विश्वचर्षणिः)सब मनुष्यों पर अनुग्रह करनेवाला(सः)वह अग्रणी जगदीश्वर(अर्वद्भिः)आक्रमणकारी क्षत्रिय योद्धाओं द्वारा(वाजम्)संग्राम को(तरुता)पार करानेवाला(अस्तु)होवे और(विप्रेभिः)मेधावी ब्राह्मणों द्वारा(सनिता)ज्ञान आदि को देनेवाला(अस्तु)होवे ॥३॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थ -  निराकार परमेश्वर ब्राह्मणों के माध्यम से ज्ञान का दान,क्षत्रियों के माध्यम से रक्षा,वैश्यों के माध्यम से पोषक पदार्थों का दान करता हुआ मनुष्यों का उपकार करता है ॥३॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथ परमेश्वरं प्रार्थयते।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वय -  (विश्वचर्षणिः)विश्वे सर्वे चर्षणयः मनुष्याः अनुग्राह्या यस्य तथाविधः।[चर्षणयः इति मनुष्यनाम। निघं० २।३।‘बहुव्रीहौ विश्वं संज्ञायाम्।’अ० ६।२।१०६ इति पूर्वपदान्तोदात्तत्वम्] (सः)असौ अग्निः अग्रणीः जगदीश्वरः(अर्वद्भिः)आक्रामकैः क्षत्रियैः योद्धृभिः।[ऋ गतौ। ऋच्छति आक्रामतीति अर्वा।‘स्नामदिपद्यर्तिपॄशकिभ्यो वनिप्।’उ० ४।११४ इति वनिप् प्रत्ययः।] (वाजम्)संग्रामम्(तरुता)तारयिता,पारं गमयिता।[ग्रसितस्कभित०। अ० ७।२।३४ इथि तरतेस्तृनि उडागमो निपात्यते।] (अस्तु)भवतु। अपि च, (विप्रेभिः)मेधाविभिर्ब्राह्मणैः(सनिता)ज्ञानादिकस्य प्रदाता(अस्तु)भवतु ॥३॥२
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थ -  निराकारः परमेश्वरो विप्राणां माध्यमेन ज्ञानदानं,क्षत्रियाणां माध्यमेन रक्षां,वैश्यानां माध्यमेन पोषकद्रव्यप्रदानं कुर्वन् जनानुपकरोति ॥३॥
</details>