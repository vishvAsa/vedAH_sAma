+++
title = "19-2_0765 अभि द्रोणानि"

+++
<details><summary>पदपाठः</summary>

अ꣣भि꣢। द्रो꣡णा꣢꣯नि। ब꣣भ्र꣡वः꣢। शु꣣क्रा꣢। ऋ꣣त꣡स्य꣢। धा꣡र꣢꣯या। वा꣡ज꣢꣯म्। गो꣡म꣢꣯न्तम्। अ꣡क्षरन्। ७६५।
</details>

<details><summary>अधिमन्त्रम् (VC)</summary>

- पवमानः सोमः
- त्रित आप्त्यः
- गायत्री
- षड्जः
</details>

<details><summary>हिन्दी : आचार्य रामनाथ वेदालंकार - विषयः</summary>

अगले मन्त्र में विद्वान् आचार्य के द्वारा दिये जाते हुए ज्ञानरसों का वर्णन है।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वयभाषाः -  आचार्य से दिये जाते हुए(बभ्रवः)धारण-पोषण करनेवाले, (शुक्राः)पवित्र और प्रदीप्त ज्ञानरसरूप सोम(ऋतस्य)सत्य की(धारया)धारा के साथ(द्रोणानि)शिष्यों के हृदय-रूप द्रोण-कलशों को(अभि)लक्ष्य करके तीव्रता से बहते हैं और(गोमन्तम्)प्रकाशमय(वाजम्)आत्मबल को(अक्षरन्)स्रवित करते हैं ॥२॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थभाषाः -  सुयोग्य आचार्य को पाकर विद्यार्थी लोग विद्यावान्,विवेकवान्,सत्यवान्,ज्योतिष्मान्,पवित्रहृदय तथा आत्मबलयुक्त होवें ॥२॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथ विदुषाऽऽचार्येण दीयमानान् ज्ञानरसान् वर्णयति।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वयभाषाः -  आचार्येण प्रदीयमानाः(बभ्रवः)धारण-पोषणकर्त्तारः।[डुभृञ् धारणपोषणयोः,जुहोत्यादिः। बिभर्ति इति बभ्रुः। ‘कुर्भ्रश्च उ० १।२२’ इति कुः प्रत्ययः धातोश्च द्वित्वम्।] (शुक्राः)पवित्राः दीप्ताः वा ज्ञानरसरूपाः सोमाः।[शुचिर् पूतीभावे दिवादिः। शोचतिः ज्वलतिकर्मा निघं० १।१६,शोचिष् शब्दस्य दीप्तिनामसु पाठात्(निघं० १।१७)दीप्त्यर्थोऽपि। ऋज्रेन्द्र उ० २।१९ इति रन् प्रत्ययः। शुच्यते पवित्रीभवति,शोचति दीप्यते वा यः स शुक्रः।] (ऋतस्य)सत्यस्य(धारया)प्रवाहसन्तत्या(द्रोणानि)शिष्याणां हृदयरूपान् द्रोणकलशान्(अभि)अभिद्रवन्ति[उपसर्गश्रुतेर्योग्यक्रियाध्याहारः।]किञ्च(गोमन्तम्)प्रकाशवन्तम्(वाजम्)आत्मबलम्(अक्षरन्)स्रावयन्ति ॥२॥
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थभाषाः -  सुयोग्यमाचार्यं प्राप्य विद्यार्थिनो विद्यावन्तो विवेकवन्तः सत्यवन्तो ज्योतिष्मन्तः पवित्रहृदया आत्मबलयुक्ताश्च भवेयुः ॥२॥
</details>

<details><summary>संस्कृत : आचार्य रामनाथ वेदालंकार - पादटिप्पनी</summary>

टिप्पणी:   १.ऋ० ९।३३।२
</details>