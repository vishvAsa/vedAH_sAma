+++
title = "06-2_0729 विद्मा हि"

+++
<details><summary>पदपाठः</summary>

वि꣣द्म꣢। हि। त्वा꣣। तुविकूर्मि꣣म्। तु꣢वि। कूर्मि꣢म्। तु꣣वि꣡दे꣢ष्णम्। तु꣣वि꣢। दे꣣ष्णम्। तु꣣वी꣡म꣢घम्। तु꣣वि꣢। म꣣घम्। तुविमात्र꣢म्। तु꣣वि। मात्र꣢म्। अ꣡वो꣢꣯भिः। ७२९।
</details>

<details><summary>अधिमन्त्रम् (VC)</summary>

- इन्द्रः
- कुसीदी काण्वः
- गायत्री
- षड्जः
</details>

<details><summary>हिन्दी : आचार्य रामनाथ वेदालंकार - विषयः</summary>

अगले मन्त्र में आचार्य से ब्रह्मविद्या सीखे हुए शिष्य ब्रह्म के स्वरूप का वर्णन कर रहे हैं।
</details>

<details><summary>हिन्दी : आचार्य रामनाथ वेदालंकार - पदार्थः</summary>

पदार्थान्वयभाषाः -  हे सर्वान्तर्यामिन् परब्रह्म!हम(हि)निश्चयपूर्वक(त्वा)आपको(तुविकूर्मिम्)उत्पत्ति,धारण,पालन आदि बहुत से कर्मों का कर्त्ता, (तुविदेष्णम्)बहुत से पदार्थों तथा सुख आदियों का दाता, (तुवीमघम्)बहुत धनी और(अवोभिः)रक्षाओं के साथ(तुविमात्रम्)सूर्य,चन्द्र,तारामण्डलादि बहुतों को मापनेवाला(विद्म)जानते हैं ॥२॥
</details>

<details><summary>हिन्दी : आचार्य रामनाथ वेदालंकार - भावार्थः</summary>

भावार्थभाषाः -  परमेश्वर के गुण-कर्म-स्वभाव को जानकर उसके उपकारों के प्रति कृतज्ञता सबको प्रकट करनी चाहिए ॥२॥
</details>

<details><summary>संस्कृत : आचार्य रामनाथ वेदालंकार - विषयः</summary>

अथाचार्याद् गृहीतब्रह्मविद्याः शिष्या ब्रह्मणः स्वरूपमाहुः।
</details>

<details><summary>संस्कृत : आचार्य रामनाथ वेदालंकार - पदार्थः</summary>

पदार्थान्वयभाषाः -  हे इन्द्र सर्वान्तर्यामिन् परब्रह्म!वयम्(हि)निश्चयेन(त्वा)त्वाम्(तुविकूर्मिम्१)बहूनां सर्जनधारणपालनादिकर्मणां कर्त्तारम्।[तुवि इति बहुनाम। निघं० ३।१। कूर्मिः इत्यत्र करोतेरौणादिको मिः प्रत्ययः] (तुविदेष्णम्२)बहूनां पदार्थानां सुखादीनां च दातारम्।[दिश अतिसर्जने धातोः औणादिकः नः प्रत्ययः। मूर्धन्यादेशश्छान्दसः।] (तुवीमघम्)बहुधनम्,अपि च(अवोभिः)रक्षणैः सह(तुविमात्रम्)बहूनां सूर्यचन्द्रतारामण्डलादीनां परिमातारम्(विद्म)जानीमः ॥२॥
</details>

<details><summary>संस्कृत : आचार्य रामनाथ वेदालंकार - भावार्थः</summary>

भावार्थभाषाः -  परमेश्वरस्य गुणकर्मस्वभावान् विज्ञाय तदुपकारान् प्रति कृतज्ञता सर्वैर्ज्ञापनीया ॥२॥
</details>

<details><summary>संस्कृत : आचार्य रामनाथ वेदालंकार - पादटिप्पनी</summary>

टिप्पणी:   २. ऋ० ८।८१।२। १. तुविकूर्मि बहुकर्माणम्—इति सा०। तुविशब्दो बहुवाची, कूर्मिशब्दो मनुष्यवाची कर्मवाची वा—इति वि०। २. तुविदेष्णम् बहुप्रदेयम्—इति सा०। देष्णं दानम्, बहुदानम्—इति वि०।
</details>