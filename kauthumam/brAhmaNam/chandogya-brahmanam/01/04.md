+++
title = "०४"

+++
 
 

अग्ने प्रायश्चित्ते  
त्वं देवानां प्रायश्चित्तिरसि ।  
ब्राह्मणस्त्वा नाथकाम उपधावामि ।  
यास्याः पापी लक्ष्मीस्  
तामस्या अपजहि १  
 

वायो प्रायश्चित्ते  
त्वं देवानां प्रायश्चित्तिरसि ।  
ब्राह्मणस्त्वा नाथकाम उपधावामि ।  
यास्याः पतिघ्नी तनूस्  
तामस्या अपजहि २  
 

चन्द्र प्रायश्चित्ते  
त्वं देवानां प्रायश्चित्तिरसि ।  
ब्राह्मणस्त्वा नाथकाम उपधावामि ।  
यास्या अपुत्र्\! या तनूस्  
तामस्या अपजहि ३  
 

सूर्य प्रायश्चित्ते  
त्वं देवानां प्रायश्चित्तिरसि ।  
ब्राह्मणस्त्वा नाथकाम उपधावामि ।  
यास्या अपशव्या तनूस्  
तामस्या अपजहि ४  
 

अग्निवायुचन्द्र सूर्याः प्रायश्चित्तयो  
यूयं देवानां प्रायश्चित्तयः स्थ ।  
ब्राह्मणो वो नाथकाम उपधावामि ।  
यास्याः पापी लक्ष्मीर्या पतिघ्नी  
यापुत्र्\! या यापशव्या  
ता अस्या अपहत ५  
 

विष्णुर्योनिं कल्पयतु  
त्वष्टा रूपाणि पिँ शतु ।  
आसिञ्चतु प्रजापतिर्  
धाता गर्भं दधातु ते ६  
 

गर्भं धेहि सिनीवालि  
गर्भं धेहि सरस्वति ।  
गर्भं ते अश्विनौ देवाव्  
आधत्तां पुष्करस्रजौ ७  
 

पुमाँ सौ मित्रावरुणौ  
पुमाँ सावश्विनावुभौ ।  
पुमानग्निश्च वायुश्च  
पुमान्गर्भस्तवोदरे ८  
 

पुमानग्निः पुमानिन्द्र ः\!  
पुमान्देवो बृहस्पतिः ।  
पुमाँ सं पुत्रँ विन्दस्व  
तं पुमाननु जायताम् ९   
४  