+++
title = "०१"

+++

देव सवितः प्रसुव यज्ञं  
प्रसुव यज्ञपतिं भगाय ।  
दिव्यो गन्धर्वः केतपूः केतं नः पुनातु  
वाचस्पतिर्वाचं नः स्वदतु १  
 

काम वेद ते नाम मदो नामासि  
समानयामुँ सुरा ते अभवत् ।  
परमत्र जन्माग्ने तपसो निर्मितोऽसि । स्वाहा २  
 

इमं त उपस्थं मधुना सँ सृजामि  
प्रजापतेर्मुखमेतद्द्वितीयम् ।  
तेन पुँ सोऽभिभवासि सर्वान्  
अवशान्वशिन्यसि राज्ञी । स्वाहा ३  
 

अग्निं क्रव्यादमकृण्वन्गुहानाः  
स्त्रीणामुपस्थमृषयः पुराणाः ।  
तेनाज्यमकृण्वँ स्त्रैशृण्गं त्वाष्ट्रं  
त्वयि तद्दधातु । स्वाहा ४  
 

या अकृण्तन्नवयन्या अतन्वत  
याश्च देव्यो अन्तानभितोऽददन्त ।  
तास्त्वा देव्यो जरसा सँ व्ययन्त्व्  
आयुष्मतीदं परिधत्स्व वासः ५  
 

परिधत्त धत्त वाससैनाँ  
शतायुषीं कृणुत दीर्घमायुः ।  
शतं च जीव शरदः सुवर्चा  
वसूनि चार्ये विभजासि जीवन् ६  
 

सोमोऽददद्गन्धर्वाय  
गन्धर्वोऽदददग्नये ।  
रयिं च पुत्राँ श्चादाद्  
अग्निर्मह्यमथो इमाम् ७  
 

प्र मे पतियानः पन्थाः कल्पताँ  
शिवा अरिष्टा पतिलोकं गमेयम् ८  
 

प्रास्याः पतियानः पन्थाः कल्पताँ  
शिवा अरिष्टा पतिलोकं गम्याः ९  
 

सग्निरेतु प्रथमो देवताभ्यः  
सोऽस्यै प्रजां मुञ्चतु मृत्युपाशात् ।  
तदयँ राजा वरुणोऽनुमन्यताँ  
यथेयँ स्त्री पौत्रमघं न रोदात् । स्वाहा १०  
 

सिमामग्निस्त्रायतां गार्हपत्यः  
प्रजामस्यै जरदष्टिं कृणोतु ।  
अशून्योपस्था जीवतामस्तु माता  
पौत्रमानन्दमभिविबुध्यतामियँ । स्वाहा ११  
 

स्द्यौस्ते पृष्थँ रक्षतु  
वायुरूरू अश्विनौ च ।  
स्तनन्धयान्ते पुत्रान्त्सविताभिरक्षत्व्  
आ वाससः परिधानाद्बृहस्पतिर्  
विश्वे देवा अभिरक्षन्तु पश्चात् । स्वाहा १२  
 

स्मा ते गृहेषु निशि घोष उत्थाद्  
अन्यत्र त्वद्रुदत्यः सँ विशन्तु ।  
मा त्वँ रुदत्युर आबाधिष्ठा  
जीवपत्नी पतिलोके विराज  
पश्यन्ती प्रजाँ सुमनस्यमानाँ । स्वाहा १३  
 

सप्रजस्यं पौत्रमृत्युं  
पाप्मानमुत वाघम् ।  
शीर्ष्णः स्रजमिवोन्मुच्य  
द्विषद्भ्यः प्रतिमुञ्चामि पाशँ । स्वाहा १४  
 

स्परैतु मृत्युरमृतं म आगाद्  
वैवस्वतो न अभयं कृणोतु ।  
परं मृत्यो अनुपरेहि पन्थाँ  
यत्र नो अन्य इतरो देवयानात् ।  
चक्षुष्मते शृण्वते ते ब्रवीमि  
मा नः प्रजाँ रीरिषो मोत वीरान्त् । स्वाहा १५   
१  