+++
title = "16 मेखलाधारणभैक्षचर्यदण्डसमिदाधानोपस्पर्शनप्रातरभिवादा नित्यम्"

+++

<details><summary>मूलम्</summary>

मेखलाधारणभैक्षचर्यदण्डसमिदाधानोपस्पर्शनप्रातरभिवादा नित्यम् १६
</details>

<details><summary>Oldenberg</summary>

16. Wearing the girdle, going the rounds for alms, (carrying) a staff, putting fuel (on the fire), touching water, reverentially saluting (the teacher) in the morning: (these are the) standing (duties).
</details>

<details><summary>रुद्रस्कन्दः</summary>

धारणग्रहणं वस्त्रसूत्रचर्मणाम् उपसंग्रहणार्थम् ।  

भैक्षचर्यम् उक्तेन प्रकारेण ।  
चर्यग्रहणं सायंप्रातर्भैक्ष भोजनार्थम् । 

दण्डेत्यस्यानन्तरं धारण-शब्दोऽध्याहर्तव्यः ।  
विनष्टान् अप्सु प्रास्यान्यान् मन्त्रेण गृह्णीयात् ।

> मेखलाम् अजिनं दण्डम् उपवीतं कमण्डलुम्।  
अप्सु प्रास्य विनष्टानि गृह्णीतान्यानि मन्त्रवत् ॥ 

इति मनुवचनाच्च । 

समिदाधानं 'देव सवितः प्रसुव' इति लौकिके ऽग्नौ परिचरणतन्त्रेण सायं प्रातश्च ।  

आधान-ग्रहणं व्याहृतिभिश् च समस्तान्ताभिस् समिदाधानार्थम् ।  
+++(ॐ भूस् स्वाहा॑, ॐ भुवस् स्वाहा॑, ॐ सुव॒स् स्वाहा॑, ॐ भूर्भुवस्सुव॒स् स्वाहा॑)+++  
याज्ञिया एव समिधः ।  

उपस्पर्शनं स्नानम् ।  

प्रातरभिवादो गुरूणां  
कर्ण-समौ बाहू उद्धृत्य  
व्यत्यस्तेन पाणिना दक्षिणेन दक्षिणं पादं गृह्णीयात्   
सव्येन च सव्यम् ।  
अभिवादये विष्णुशर्मनामाहमस्मि भो इतिवद् यथानाम ।  

नित्यमिति समाप्तेष्व् अपि व्रतष्व् आस्नानाद् अनुवृत्यर्थम् ।  
एते सर्वव्रतसाधारणाः 'अनियुक्तम्' इत्यारभ्योक्ताः ॥
</details>

