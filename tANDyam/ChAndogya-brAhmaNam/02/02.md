+++
title = "०२"

+++
 
 

प्रथमा ह व्युवास  
सा धेनुरभवद्यमे ।  
सा नः पयस्वती दुहाम्  
उत्तरामुत्तराँ समाम् १  
 

प्रति क्षत्रे प्रतितिष्ठामि राष्त्रे  
प्रत्यश्वेषु प्रतितिष्ठामि गोषु ।  
प्रति प्राणे प्रतितिष्ठामि पुष्टौ  
प्रत्यङ्गेषु प्रतितिष्ठाम्यात्मनि २  
 

प्रति द्यावापृथिव्योः प्रतितिष्ठामि यज्ञे ३  
 

स्योना पृथिवि नो भवानृक्षरा निवेशनी ।  
यच्छा नः शर्म सप्रथो  
देवान्मा भयादिति ४  
 

यत्पशवः प्रध्यायत  
मनसा हृदयेन च ।  
वाचा सहस्रपाशया  
प्रतिबध्नामि वो मनः ५  
 

अनु त्वा माता मन्यताम्  
अनु पितानु भ्राता ।  
सगर्भ्योऽनु सखा सयूथ्यः ६  
 

आत्तं देवेभ्यो हविः ७  
 

यत्पशुर्मायुमकृतोरो वा पद्भिराहते ।  
अग्निर्मा तस्मादेनसो  
विश्वान्मुञ्चत्वँ हसः ८  
 

अग्नावग्निश्चरति प्रविष्ट  
ऋषीणां पुत्रो अधिराज एषः ।  
स नः स्योनः सुयजा यजाति  
यथा देवानां जनिमानि वेद ९  
 

सौलूखलाः सम्प्रवदन्ति ग्रावाणो  
हविष्कृण्वन्तः परिवत्सरीणाम् ।  
एकाष्टके सुप्रजसः सुवीरा  
ज्योग्जीवेम बलिहृतो वयं ते १०  
 

सिडायास्पदं घृतवत्सरीसृपं  
जातवेदः प्रति हव्या गृभाय ।  
ये ग्राम्याः पशवो विश्वरूपास्  
तेषाँ सप्तानां मयि रन्तिरस्तु ११  
 

सेषैव सा या पूर्वा व्यौच्छत्  
सेयमप्स्वन्तश्चरति प्रविष्टा ।  
वधूर्जिगाय प्रथमा जनित्री  
विश्वे ह्यस्यां महिमानो अन्तः १२  
 

सेषैव सा या प्रथमा व्यौच्छत्  
सा धेनुरभवद्विश्वरूपा ।  
सँ वत्सरस्य या पत्नी  
सा नो अस्तु सुमङ्गली १३  
 

स्यां देवाः प्रतिपश्यन्ति  
रात्रीं धेनुमिवायतीम् ।  
सा नः पयस्वती दुहा  
उत्तरामुत्तराँ समाम् १४  
 

स्सँ वत्सरस्य प्रतिमाँ  
यां त्वा रात्रि यजामहे ।  
प्रजामजर्यां नः कुरु  
रायस्पोषेण सँ सृज १५  
 

सन्विमं नो अनुमतिर्  
यज्ञं देवेषु मन्यताम् ।  
अग्निश्च हव्यवाहनः  
स नो दाद्दाशुषे मयः १६   
२  