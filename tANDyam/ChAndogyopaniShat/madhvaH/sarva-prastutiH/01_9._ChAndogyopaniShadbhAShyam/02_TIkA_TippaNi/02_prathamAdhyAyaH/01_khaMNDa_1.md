+++
title = "०१ खंण्ड_१"

+++


## ओमित्येतदक्षरमुद्गीथमुपासीत

# **उपनिषत् (खण्डः-१)**

**उद्गीथोपासना**

ओमित्येतदक्षरमुद्गीथमुपासीत । ओमिति ह्युद्गायति तस्योपव्याख्यानम् ॥ १ ॥

**देवतातारतम्यनिरूपणम्**

एषां भूतानां पृथिवी रसः । पृथिव्या आपो रसः । अपामोषधयो रसः । ओषधीनां पुरुषो रसः । पुरुषस्य वाग्रसो वाच ऋग्रसः । ऋचः साम रसः । साम्न उद्गीथो रसः । स एष रसानां रसतमः परमः परार्ध्योऽष्टमो य उद्गीथः ॥ २ ॥

**ऋक् साम-उद्गीथपदानाम् अर्थकथनं**

कतमा कतमकर्, कतमत् कतमत् साम, कतमः कतम उद्गीथ इति विमृष्टं भवति । वागेवकर्, प्राणः सामोमित्येतदक्षरमुद्गीथः ॥ ३ ॥

**विष्णुः सरस्वतीचतुर्मुखब्रह्मभ्यामुत्तमः**

तद्वा एतन्मिथुनं यद्वाक्च प्राणश्च ऋक् च साम च । तदेतन्मिथुनमोमित्येतस्मिन्नक्षरे संसृज्यते ॥ ४ ॥

यदा वै मिथुनौ समागच्छत आपयतो वै तावन्योन्यस्य काममापयिता ह वै कामानां भवति य एतदेवं विद्वानक्षरमुद्गीथमुपास्ते ॥ ५ ॥

**ओङ्कारार्थपूर्णो हरिः**

तद्वा एतदनुज्ञाक्षरम् । यदि्ध किञ्चानुजानात्योमित्येव तदा हैष उ एव समृदि्धर्यदनुज्ञा समर्धयिता ह वै कामानां भवति य एतदेवं विद्वानक्षरमुद्गीथमुपास्ते ॥ ६ ॥

तेनेयं त्रयी विद्या वर्तते । ओमित्याश्रावयत्योमिति शंसत्योमित्युद्गायत्येतस्यैवाक्षरस्यापचित्यै । महिम्ना रसेन तेनोभौ कुरुतो यश्चैतदेवं वेद यश्च न वेद ॥ ७ ॥

नाना तु विद्या चाविद्या च । यदेव विद्यया करोति श्रद्धयोपनिषदा तदेव वीर्यवत्तरं भवति । इति खल्वेतस्यैवाक्षरस्योपव्याख्यानं भवति । अथ ह य एवायं मुख्यः प्राणस्तमुद्गीथमुपासीत । तस्येतरैः प्राणैरुपव्याख्यानं भवति ॥ ८ ॥

**॥ खण्डः १ ॥**

## **भाष्यम्**

**उपोद्घातभाष्यं**

हयग्रीवमुखोद्गीर्णगीर्भिर्देवी (1) रमा पतिम् ।अस्तुवद् विस्तृतगुणं भोगिप्रस्तरशायिनम् ॥

ओमितिनामकमक्षरं सर्वसन्निहितत्वादेतत् । उच्चत्वाद् गीतत्वात् सर्वस्थानत्वाच्चोद्गीथं भगवन्तमुपासीत ।

उक्तं च महासंहितायाम् –

' हयग्रीवोद्गीतवाक्यै रमादेवी रमापतिम् ।

ओमित्येतन्मुखैर्देवमस्तुवत् सामवेदगैः ॥' इति ॥

‘ॐ नामानमुपासीत तदर्थगुणपूर्वकम् ।

ओतत्वादवनान्मानादधिकोच्चत्वकारणात् ।

आनन्दादोजसश्चैव भरणादोमुदाहृतः ॥ ' इति समन्वये ।

'ओतमस्मिन् जगत् सर्वमत्युच्च श्वाखिलैर्गुणैः ।

इत्योमिति सदोपास्यः सोऽक्षरः पुरुषोत्तमः ॥

उच्चत्वाद् गीयमानत्वात् स्थानादुद्गीथ उच्यते ।

**विष्णुर् ओङ्कारवाचकः**

ओमित्येनं समुद्दिश्य ह्युद्गाता गायति स्फुटम् ॥

विष्णोरोमितिनाम्नोऽस्य व्याख्यानमधिकोच्चता ।

अकारेणाधिकं प्रोक्तमुकारेणोचमुच्यते ॥

तथा मितं सर्ववेदैर्मकारेणाभिधीयते ।

अधिकच्चमिति ज्ञातमोमित्यस्यार्थ ईरितः ॥ १ ॥

**पदार्थकौमुदी**

### **पदार्थकौमुदी **

“यो हवा अविदितार्षछन्दोदैवतब्राह्मणेन मन्त्रेण यजति याजयति वाऽध्यापयति वा स्थाणुं वच्छेति गर्ते वा पद्यते प्रवामीयते" इति श्रुतेर्देवतादिज्ञान एव विद्या फलतीति ज्ञायते । तत्र ब्राह्मणपदोप- लक्षितार्थज्ञानं व्याख्यानादेव भविष्यति । प्रायश्छन्दोबद्धत्वं नास्त्येव ॥ क्वचित् तदुपनिबद्धत्वे त्वक्षरपरिगणनेन तज्ज्ञानं सुकरमेव । अत ऋषिदेवते ज्ञापयन्नाह भगवान् भाष्यकारः हयग्रीवेति ॥ विस्तृताया अप्यस्या उपनिषदो भगवत्परत्वं नानुपपन्नमिति भावेन " विस्तृत - गुणम्’” इत्युक्तम् । एतदुपनिषत्प्रतिपाद्यमूर्तिविशेषमाह - भोगीत ॥ अनेनास्या हयग्रीवो मुख्यऋषिः । रमा त्ववान्तर ऋषिः । शेषशायी देवतेत्युक्तं भवति । एतेनाद्वैतज्ञानं संसारहेतूपमर्देन वक्तव्यमित्युपनिष- दारभ्यत इति परोक्तमसदित्युक्तं भवति । यथा चैतत् तथाऽग्रे वक्ष्यते । “देव सवितः प्रसुव" "यज्ञं प्रसुव' " " यज्ञपतिं भगाय'" इत्यादि- पूर्वाध्यायद्वयेऽन्तःकरणशुद्धिद्वारा ब्रह्मविद्याधिकारार्थं कर्मस्वरूपं निरूपितम् । इदानीं कर्मणा शुद्धान्तःकरणस्य सुविरक्तस्य ब्रह्मस्वरूपं निरूपयति - ओमित्येतदक्षरमित्यादिकया समग्रोपनिषदा ॥ ननु तदप्यध्यायद्वयं कुतो न व्याख्यातमिति चेत् । न । तस्य कर्मकाण्डत्वे- नाब्रह्मविद्यात्वात् । परैरव्याख्यातत्वेन विप्रतिपत्त्यभावाच्च । तत्रोद्गीथ- लक्षणसामैकदेशप्रतिपाद्यस्य सर्ववेदार्थप्रणवप्रतिपाद्यस्य च भगवत उपास्तिमादावाह - ओमित्येतदक्षरमित्यादिना ॥  
**परव्याख्यानिरासः**  
तत्रेदं वाक्यं परेणैवं व्याख्यातम् । ओमित्येतदक्षरं वर्णात्मकमुद्गीथ- भक्त्यवयवत्वाद् उद्गीथवाच्यमुपासीतेति । तदसत् ॥ प्रणवस्य जडत्वेन तदुपासनवैयर्थ्यस्य वक्ष्यमाणत्वात् । नच परमात्मप्रतीकत्वेन तदुपासनं विधीयत इति वाच्यम् । परमात्मप्रधानके वेदान्ते आदौ तदुपास्तिमन- भिधाय तत्प्रतीकोपास्तिविधानायोगात् । नचैतान्युपासनानि सत्त्वशुद्धि- करत्वेन वस्तुतत्वावभासकत्वादद्वैतज्ञानोपकारकाणीति पूर्वमुपन्यस्यत इति वाच्यम् । तथा सति कर्मकलापस्यापि सत्त्वशुद्धिसम्पादकत्वेन तत्परपूर्वाध्यायद्वयस्यापि व्याख्येयत्वापातात् । नच तत्र साक्षादद्वैता - प्रतिपादनात् तदव्याख्यातमिति वाच्यम् । तर्ह्येतस्यापि त्वन्मते साक्षाद- द्वैताप्रतिपादकत्वेनाव्याख्येयत्वापातादिति भावेन तद्वाक्यं भगवत्परतयैव व्याचष्टे - ओमितिनामकमिति ॥ अक्षरशब्दव्याख्यानं करिष्यति । सन्निकृष्टतरवस्तुवाचको ह्येतच्छब्दः । अतो भगवान् सर्वसन्निहितत्वा- देतदित्युच्यत इत्यर्थः । उक्तं चान्यत्रएतत्सन्निहितत्वाच्चेति । उच्चत्वादि- त्युच्छब्दार्थः । गीतत्वादिति गीत्यस्यार्थः । सर्वस्थानत्वादिति थशब्दार्थः । भगवन्तमिति विशेष्याध्याहारः ।  
ननु " हयग्रीवमुखोद्गीर्णगीर्भिः" इत्यनेनास्यां हयग्रीवादिर्न ऋष्यादित्वेन ज्ञातुं शक्यते । हयग्रीवमुखोद्गीर्णगिरां बह्वीनां सत्त्वादि- यमेव सेत्यनिश्चयादित्यतस्तत्र प्रमाणमाह उक्तं चेति ॥ न केवलमस्माभिरेवोक्तं किन्तु महासंहितायां चेति चशब्दार्थः । किं तत्रोक्तमित्यतः “अग्न आयाहि वीतये" इत्यादिसामवेदसंहितायां “महन्मेऽवोचो भर्गो मेऽवोचः" इत्यादिब्राह्मणस्याऽरण्यकेऽपि “देव सवितः प्रसुव" इत्यादिपूर्वाध्यायद्वयस्य च व्यावृत्त्यर्थम् " ओमित्येत- न्मुखैः’”इत्युक्तम् । अत एवैतदारभ्यैव व्याख्यानं क्रियते । अत्रोंनामकस्य भगवत एवोपास्यत्वमुच्यत इति व्याख्येयं नत्वोङ्कारस्य । तथा सति प्रमाणविरोधादिति भावेन प्रमाणमाह ॐ नामानमिति ॥ अश्व- कर्णादिनामकत्वमिव न सञ्ज्ञामात्रेणेत्याह - तदर्थेति । अत एव श्रुतौ तस्योपव्याख्यानमित्यादिनोङ्कारो व्याख्यायते । के ते ओंनामार्थभूता गुणायैर्युक्ता भवानुपास्य इत्यत आह - ओतत्वादिति । ओतत्वाद् गतत्वात् प्रविष्टत्वाद्वा गुणपूर्णत्वादिति यावत् । गत्याद्यर्थस्यावतेः खलु रूपमेतत् । ‘‘अवतेष्टिलोपश्च'' इति सूत्रात् । अवतेर्मन्प्रत्ययः प्रत्ययस्य टिलोपश्चेति सूत्रार्थः । ओमिति पुनः कस्य वक्तेति प्रश्नपूर्वक - मवतिनामाऽयं धातुर्गतिकर्मा प्रवेशनकर्मा चेत्यन्यत्राप्येवमेव निरुक्तत्वा- च्च । तथा च यद्यसौ कर्मणि तदा कर्तुर्यदि वा कर्तरि तदा कर्मणोऽपेक्षयामुपपदाद्यभावेऽपि योग्यतया श्रुत्यन्तरबलाद्वा गुणैर्गुणान् वा ओतत्वं वक्तीत्यनन्तानवद्यगुणपूर्णतैव ॐकारार्थ इति भावः । अवनाज्ज्ञानाद् रक्षणाद्वेति व्याख्यानान्तरम् । अवतेर्गत्यर्थत्वेन ज्ञानार्थत्वात् । रक्षणार्थत्वाच्च । मानादधिकोञ्चत्वकारणादित्येकं व्याख्यानम् । गुणसङ्ख्यानादधिकोच्चत्वहेतोरित्यर्थः । तत्राकारार्थः- अधिकेति । उकारार्थ उच्चेति ॥ मकारार्थः मानादिति ॥ आकाङ्क्षाक्रमेण व्याख्यानाय क्रमोल्लङ्घनम् ।

यद्वा, अवनाद् रक्षणादिति ओ इत्यस्यार्थः । अवतेः क्विपि उपधावकारयोरूकारः । मकारार्थः- मानादिति ॥ ज्ञानादित्यर्थः । अवनान्मानादित्येकं व्याख्यानमिति श्रुतेरर्थम् इत्याहुः । अधिकोच्चत्व- कारणादित्यपरम् । अधिकोच्चत्वकारणादित्यकारोकारयोरर्थः । यद्वा, अधिकेत्यकारस्य उच्चत्वेत्युकारस्य, कारणेति मकारस्यार्थ उक्तः । "मा निर्माणे " इति धातोः । मानं ज्ञानमित्यन्यत्रोत्पादनस्यापि मानशब्दार्थ- त्वोक्तेश्च । प्रणवावयवाकारादेः प्रकारान्तरेणार्थमाह - आनन्दादिति ॥ आनन्दादित्यकारस्यार्थः । " आनन्दत्वाद इत्युक्तः” इति वचनात् । ओजस इत्युकारार्थः । भरणादिति मकारार्थः । धातूनामनेकार्थत्वात् । चशब्दो ब्याख्यानान्तरसमुच्चयार्थः । एवशब्देनाकारवाच्येन तत्पदार्थेनो- कारवाच्यस्य त्वम्पदार्थस्याभेदो मकारेणोच्यत इति परव्याख्यानं व्यावर्तयति । अप्रामाणिकत्वात् प्रमाणविरुद्धत्वाच्च । ॐकारस्या- र्थान्तराभिधानाय स्वकृतसमग्रवाक्यव्याख्यानदाढर्याय च स्पष्टंप्रमाणमाह – ओतमिति ॥ ओतं प्रविष्टम् । समस्तोङ्कारार्थकथनमेतत् । व्यस्तस्य तस्यार्थमाह – अत्युच्च श्वेति ॥ आधिक्यार्थकाकारास्यार्थो ऽतीति । उकारस्यार्थः - उत्व इति । गुणसङ्ख्यानार्थकमकारार्थो ऽखिलैर्गुणैरिति ॥

ननु " ओमिति नामकं भगवन्तमुपासीत " इति व्याख्यानमयुक्तम् । तथा सति ‘“ओमिति ह्युद्गायति'" इत्युत्तरवाक्यासङ्गतेः । तत्रोमित्यारभ्य हि यस्मादुद्गायति तस्मादुद्गीथ ओङ्कार इत्योङ्कारस्योद्गीथवाच्यत्वे हेतुरुच्यते । तच्च मत्पक्ष एव सङ्गतं न त्वत्पक्ष इति चेत् । न । भगवत ॐ नामकत्वसमर्थनार्थत्वेनास्मत्पक्षेऽपि सङ्गतत्वादिति भावेन तद् वाक्यं व्याचष्टे – ओमित्येनमिति । हि यस्मादेनमुद्दिश्योद्गाता स्फुटमी- मित्युच्चार्य सङ्गायति । तस्मादोंनामकत्वं भगवतः सिद्धम् । अन्यथा तद्वाचकशब्दस्यैवोच्चार्यत्वेनातथाभूतोङ्कारोच्चारणस्यासङ्गतत्वादिति भावः। ‘‘तस्योपव्याख्यानम् ' ' इत्येतद् व्याचष्टे – विष्णोरिति ॥ अस्य विष्णोर्यद् ओमिति नाम तस्य व्याख्यानमधिकोचतेत्यर्थः । तेन तस्याक्षरस्योद्गीथस्य विष्णोरुप समीपे वर्तमानं यदोमिति नाम तस्य व्याख्यानं क्रियत इत्यर्थ उक्तो भवति । कथमयमोङ्कारार्थ इत्यत आह - अकारेणेति ॥ स्तर्हि मकारार्थ इत्यत आह तथेति ॥ अधिको- चत्वेनेत्यर्थः । नेदं शब्दार्थान्तर्गतम् । सति चैवं त्र्यक्षरात्मकोङ्कारस्य कोऽर्थः सम्पन्न इत्यत आह - अधिकेति ॥ १ ॥

------------------------------------------------------------------------

तदेतत् परमत्वं तु यथाक्रममुदीर्यते ..

## **भाष्यम्**

**मुक्तये तारतम्यज्ञानमावश्यकं**

तदेतत् परमत्वं तु यथाक्रममुदीर्यते । देवतानुक्रमज्ञाश्च विष्णोः परमताविदः ॥

एकान्तिनस्ते विज्ञेया यथाक्रमपरास्तथा । अस्मादसावुच्च इति क्रमस्यान्तगतं हरिम् ॥

एकमेव तु ये विद्युस्ते कान्तिन ईरिताः । एवं यथाक्रमज्ञाश्च सदैकान्तपरायणाः ॥

प्रविशन्ति परं देवं नारायणमनामयम् । उच्चक्रमान्तगत्वेन कुर्युः पूजां हरेः सदा ॥

लक्ष्म्यादेः क्रमशः पूजां ज्ञात्वा भागवता इति । स्वतन्त्रपूज्यताबुद्ध्या न दद्युः किञ्च कस्यचित् ॥

ब्रह्माद्या मनुसञ्ज्ञा ये वर्णत्वेनोदिताः (१) श्रुतौ । मानवाख्याश्च मुनयस्तान् यजन्ति न चेतरान् ॥

पितृत्वेन गुरुत्वेन साक्षाद् भागवतत्वतः । अपभ्रष्टा अदेवाश्च ब्रह्माद्याख्यायुता अपि ॥

देवसञ्ज्ञा दीनत्वात् पूजयेयुर्न तान् क्वचित् । यद्भागवतबुद्ध्यैव दत्तं ब्रह्मादयः सुराः ॥

वैदिकाः प्रतिगृह्णीयुरपभ्रष्टास्तथेतरत् । यथाक्रमपरिज्ञानादेकान्तित्वाच्च केवलम् ॥

अच्छिद्रत्वाच्च नियतो मोक्षोऽन्यत्तु विडम्बनम् ।

**भक्तिविरक्ती अपि मोक्षसाधने**

विष्णौ भक्तिर्विशेषेण मोक्षावाप्तौ हि कारणम् । तद्भक्तेषु क्रमेणैव रमाद्येषु त्वनन्तरम् ।

तृतीयमपि वैराग्यं (1) नचान्यन्मोक्षकारणम् ॥ एतत्साधनताहेतोस्तदन्यद्धि विधीयते ।

अतोऽन्यत् सर्वकृच्चापि गच्छेदेवाधरं तमः ॥ अस्मिन् सुनिष्ठितो नित्यं मोक्ष्येवान्योज्झकोऽपि सन् । अतस्तेषां क्रमं वक्ष्ये देवानां यः श्रुतौ श्रुतः ॥ पृथिवी सर्वभूतेभ्यः सदा सर्वगुणैर्वरा । रसः सारो वरश्चेति शब्दा एकार्थवाचकाः ॥ पृथिव्या वरुणः श्रेष्ठस्तस्मादोषधिदेवता । सोमस्तस्मात्तु पुरुषो रुद्रो यत्पौंस्यदेवता ॥ तस्मात् सरस्वती वाग्वि श्रेष्ठाऽस्या ऋक्स्वरूपिणी । सैव श्रेष्ठा ततो वायुर्वरिष्ठः सामनामकः ॥ समत्वात् सर्वभूतेषु साम साम्नां च देवता । ततः श्रेष्ठतमो विष्णुः श्रेष्ठश्रेष्ठतमः (२) सदा ॥ श्रेष्ठाच्छ्रेष्ठतमाच्चापि परमात् परमो विभुः ।परमर्धियुतत्वाच्च परार्ध्य इति कीर्तितः । । ' इति सारनिर्णये ।

अतिशयेन परमर्धिगुणः परमः परार्ध्यः । उत्तमेभ्योऽप्यति- परमोत्तमोत्तमो रसानां रसतमः परमः परार्ध्यः । रसानां सकाशादपि परमपरार्थ्यरसतम( ) इत्यर्थः । प्राणादीनां भूतादिभ्यः श्रेष्ठत्ववदस्य श्रेष्ठत्वं न भवति किन्तु महान् विशेष इति ज्ञापयितुं रसानां रसतम इत्यादि बहुविशेषणम् । भूतेभ्यः पृथिव्या रसत्वं, तेभ्यो वरुणस्य रसतरत्वं, सोमस्य रसतमत्वं रुद्रस्य परमरसतमत्वं (१), वाचः परमर्द्धरसतमत्वं ( २ ) प्राणस्य परमपरर्धरसतमत्वं, अयं तु भगवान् प्राणादपि परमपरर्द्धरसतममात्रो ( ( ) न भवति । किन्तु प्राणस्यापि रसभूताया रमाया अपि परमपरार्थ्यरसतमः । अस्मादप्यतिशयेन परमित्यसङ्ख्यागोचरत्वेन परार्धेन ज्ञेयं हि परार्ध्यम् । ऋग्रूपाया वाचः पृथक्परत्वाङ्गीकारेऽपि भूतेभ्यः प्राणस्य परमपरार्धरसतमत्वमेव न तु परमपराद्धर्चरसतमत्वम्(४) । परस्मादा (५) समन्ताद् ऋद्धं हि परार्धम् ( ( ) । तेनासङ्ख्यागोचरत्वेन ज्ञेयं पराद्ध्यम् । परार्धोत्तमं परार्धि । तेनासङ्ख्यागोचरत्वेन ज्ञेयं पराद्धर्चमित्यतः परार्धित्वं श्रियो भवति । श्रियोऽपि परार्थ्यो भगवान् । अतो रसानां रसतमः परमः परार्ध्यः ॥ २॥

### **पदार्थकौमुदी **

यद्यधिकोच्चत्वेन प्रमितत्वमोङ्कारार्थतया विवक्षितं तर्ह्यत्तरत्र तदेव वक्तव्यम् । नच तदुच्यते । स एष रसानां रसतमः" इत्यादावधिको- चत्ववचनेऽप्यधिकोच्चत्वेन प्रमितत्वस्यावचनात् । नचोङ्कारावयवार्थभूत- मधिकोच्चत्वमेव श्रुत्योच्यते । अत एवं व्याख्यानमधिकोच्चतेत्ये-वोक्तमिति वाच्यम् । तथाऽपि " एषां भूतानां पृथिवी रसः" इत्यादिना देवतातारतम्योक्तेरसङ्गतत्वादित्यतस्तस्य सङ्गतिमाह - तदेतदिति ॥ ॐकारस्यावयवार्थभूतमित्यर्थः । अधिकच्चत्वमिति वक्तव्ये " स एष रसानां रसतमः परमः परार्ध्यः” इति श्रुतौ परमत्वस्याभिधानात् परमत्वमित्युक्तम् । यथाक्रमं देवतातारतम्यक्रममनुसृत्येत्यर्थः । उदीर्यते “एषां भूतानां’” इत्यादिनेति शेषः । नन्वोङ्कारार्थभूतं विष्णोः परमत्वमेव श्रुत्या वक्तव्यम् । देवतातारतम्यं किमर्थमुच्यते ? तज्ज्ञानस्य व्यर्थत्वादित्यत आह - देव ॥ यथाक्रमपरा यथाक्रमज्ञाने तात्पर्यवन्तः । ननु विष्णोः परमताविद एवैकान्तिन इत्यस्तु । किं देवतानुक्रमज्ञानामप्येकान्तित्वकथनेन । तथा च श्रुतौ तदुक्तिर्व्यर्थैवेत्यत एकान्तिशब्दं निर्वक्ति - अस्मादिति ॥ एक एवान्ते वर्तत इत्येकान्तो हरिः, एकान्त एषामस्तीत्येकान्तिनः । षष्ठ्यर्थस्तु तज्ज्ञानविषयत्वमिति भावेन "ये विद्युः" इत्युक्तम् । अस्त्वेवं देवतानुक्रमज्ञत्वमप्येकान्ति- शब्दार्थः । तेनैकान्तित्वेनापि किं फलम् ? येन तदर्थमिदं ज्ञातव्यं स्यादित्यत आह - एवमिति । एकान्तिकशब्दार्थानुवादोऽयम् । एक एवान्तेऽवसित इत्येकान्तो भगवान् परमयनमाश्रयो येषां ते तथोक्ताः । यद्यपि देवतातारतम्यज्ञानपुरस्सरं भगवत्सर्वोत्तमत्वज्ञानस्य भगवत् प्रवेशाख्यमोक्षहेतुत्वात् तदेतत्परमत्वं यथाक्रममुदीर्यत इत्येव वक्तव्यम् । तथाऽप्येकान्तित्वस्यैवान्यत्र मोक्षसाधनत्वेनोक्तत्वात् कथमेतदित्यतस्त- द्विरोधपरिहारायैतदेवैकान्तित्वमित्युक्तमिति मन्तव्यम् । न केवलं देवता- तारतम्यज्ञानपूर्वं भगवत्सर्वोत्तमत्वज्ञानमेव मोक्षहेतुः, अपितु तथा ज्ञात्वा तत्पूजा चेति भावेनाऽह – उच्चेति ॥ अन्तगत्वेन ज्ञात्वेत्यपि सम्बन्धः । कुर्युरित्यस्योत्तरत्रापि सम्बन्धः । तर्हि “पूजयेन्नान्यदेवताः’” इत्यादेः का गतिरित्यत उक्तम्- भागवता इति ज्ञात्वेति ॥ एवं सति निषेधविषयः क इत्यत आह – स्वतन्त्रेति ॥ ननु देवतानामप्रधानतयाऽपि पूज्यत्वे कथं “विप्रक्षत्रियविट्शूद्रभेदेन सर्वशः ।

मनवो मानवाश्चैव सम्पूज्या नैव देवताः ॥ ” इत्येवंरूपं क्वचिद्वचन- मित्यतस्तद्घटयन्नाह – ब्रह्माद्या इति ॥ वर्णत्वेन विप्रादिवर्णभेदेनेत्यर्थः । ये श्रुतौ वर्णत्वेनोदिता मनुसञ्ज्ञास्ते ब्रह्माद्या एवेत्यन्वयः । चशब्दोऽव- धारणे । मुनयो मरीचाद्याः । उक्तं च

‘“मनवो बोधवैशेष्याद् देवा ब्रह्मादयः स्मृताः । विप्रादिवर्णभेदेन चत्वारो बहवोऽपि ते ।मरीच्याद्यास्तु तत्पुत्रा मानवा नामतः स्मृताः ॥ " इति । तेषामपि न देवत्वेन पूज्यत्वम् । किन्तु प्रकारान्तरेणैवेत्यभिप्रेत्याऽह - पितृत्वेनेति ॥ इदं तु कार्तयुगजनप्रवृत्तिमभिप्रेत्य । यथोक्तमन्यत्र
-"देवतात्वेन चेज्यः स ब्रह्माद्या मनुनामकाः । वक्तृत्वेन पितृत्वेन कारित्वेनैव चाऽदरात् ॥इज्यन्ते देवताः सर्वा नतु देवतया कचित् ।

अनन्ययाजिनस्ते तु तस्मात् कार्तयुगा जनाः ॥ ” इति । तर्हि " सम्पूज्या नैव देवताः " इत्युक्तेः का गतिरित्यतो " न चेतरान् " इत्युक्तं विवृणोति अपभ्रष्टा इति ॥ " ब्रह्माद्याख्यायुता अपि " इत्यनेन ब्रह्माद्या न सम्पूज्या इत्युक्तेरपि गतिरुक्ता । एतेन देवा इति ब्रह्माद्या इति वा प्रसिद्धप्रयोगं विहाय किमप्रसिद्धप्रयोगेणेत्यपि परास्तम् । देवादि - शब्दानामसुरादिसाधारणत्वान्मनुशब्दस्यैव देवेष्वसाधारणत्वात् तस्यैव प्रयोग इति भावः । द्विविधदेवानां कुत्र विनियोग इत्यत आह- यदिति ॥ ननु देवानामसुराणां च ब्रह्मादिनामित्वे ब्रह्मादिभ्यः स्वाहेत्युक्तावसुराणामपि प्राप्तेः कथं कर्मप्रवृत्तिनिर्णय इत्यतो वाऽऽह- यदिति ॥ यदिति श्रवणात् तदिति लभ्यते । यदुक्तं देवतातारतम्यज्ञानं भगवत्परायणत्वलक्षणमेकान्तित्वं च मोक्षसाधनमिति, तदयुक्तम् । कदाचित् तदुभयसद्भावेऽपि मोक्षानुपलम्भादित्यत आह- यथाक्रमेति ॥ अच्छिद्रत्वाच्च अच्छिद्रादेव । अन्यत् कादाचित्कं देवतातारतम्य- ज्ञानमेकान्तिकत्वं च । विडम्बनमेव न मोक्षसाधनमित्यर्थः । एवमेकं मोक्षसाधनमुक्त्वा द्वितीयमपि तदाह - विष्णोरिति ॥ ( ९ ) विशेषेण सर्वोत्तमत्वेन । विशेषेण कारणमित्यपि सम्बन्धः । तेन ज्ञानस्य भक्तिव्यापकत्वं सिद्ध्यति । न केवलं विष्णावेव भक्तिर्मोक्षकारणम् । किन्त्वित्यत आह्— तद्भक्तेष्वेति ॥ विष्णोरनन्तरं रमाद्येषु तद्भक्तेषु क्रमेणैव भक्तिश्च मोक्षावाप्तौ कारणमित्यन्वयः । मोक्षसाधनान्तरमाह– तृतीयमपीति । वैराग्यमपि मोक्षावाप्तौ कारणमित्यन्वयः । ज्ञानभक्ति- समकक्ष्यतानिरासाय तृतीयमित्युक्तम् । ज्ञानं भक्तिं वा प्रतीदं साधनमिति भावः । एवमेव साधनान्तरमस्ति किं ? नेत्याह - नचेति ॥ कथं तर्हि मुमुक्षोर्यज्ञादिकं विधीयत इत्यत आह एतत्साधनतेति ।

ननु तर्हि “तद्धेतोरेवास्तु तद्धेतुत्वं किं तेन" इति न्यायेन ज्ञानभक्तिवैराग्यसाधनयज्ञादीनामेव मोक्षसाधनत्वोपपत्तेः किं ज्ञानादि- भिरित्यतो ज्ञानादीनामेव मोक्षसाधनत्वमनन्यथासिद्धान्वयव्यतिरेकाभ्यां साधयति अत इति ॥ ज्ञानादिकं परित्यज्येत्यर्थः । तमश्चेति चशब्दान्वयः । तेन न केवलं मोक्षं न गच्छेदित्यस्य समुच्चयः । अनेन व्यतिरेक उक्तो भवति । तस्यान्यथासिद्धिपरिहाराय सर्वकृदपीत्युक्तम् । अस्मिन्नित्यनेनान्वय उच्यते । अत्राप्यन्यथासिद्धिपरिहाराय “ अन्यो- ज्झकोऽपि’” इत्युक्तम् । एतच्च ज्ञानयोगिषु सनकादिषु द्रष्टव्यम् ।

नन्वस्त्वेवं देवतातारतम्यज्ञानं मोक्षसाधनम् । किं तत इत्यत आह- अत इति ॥ देवतातारतम्यज्ञानस्य मोक्षसाधनत्वादित्यर्थः । एवम् एषां भूतानां पृथिवी रसः" इत्यादेः सङ्गतिमभिधाय तद्वाक्यं व्याचष्टे- पृथिवीति । एषां भूतानां सकाशादित्यध्याहारमभिप्रेत्य सर्वभूतेभ्य इत्युक्तम् । ऋभ्वादिभ्य इत्यर्थः । “पृथिव्यामृभवो विलीयन्ते " इति श्रुतेः। “सर्वगुणैः” इत्यस्य योग्यतया सम्बन्धः । रसशब्दार्थः वरे ॥ तदुपपादयति-- रस इति ॥ ‘“पृथिव्या आपो रसः” इति वाक्यं व्याचष्टे--- पृथिव्या इति ॥ “अपामोषधयो रसः" इति वाक्यं व्याचष्टे – तस्मा- दिति ॥ " ओषधीनां पुरुषो रसः" इत्येतद् व्याचष्टे - तस्मात्त्विति ॥ रुद्रस्य पुरुषनामकत्वमुपपादयति यत्पौंस्यदेवतेति । शिश्नदेवतेति यावत् । ‘“पुरुषस्य वाग्रसः " इति वाक्यं व्याचष्टे - तस्मादिति । वाक् सर्ववेदाभिमानिनी । ‘“वाच ऋगू रसः" इति वाक्यं व्याचष्टे – अस्या इति । वागभिमानिन्याः । “ऋचः साम रसः” इत्येतद् व्याचष्टे – तत इति । वायौ सामशब्दं निर्वक्ति - समत्वादिति ॥ निमित्तान्तरमाह- साम्नां देवता चेति ॥ “साम्न उद्गीथो रसः" इत्येतद् व्याचष्टे – तत इति । यद्यपि श्रुतौ तमप् न श्रूयते । तथाऽपि प्राणादीनां भूतादिभ्यः श्रेष्ठत्ववदस्य श्रेष्ठत्वं न भवतीति भावेन तमप्प्रयोगः ।

एतेन पृथिव्यादिशब्दाः प्रसिद्धार्था एवेति परकीयं व्याख्यानमपास्तम् । ‘‘स एष रसानां रसतमः परमः परार्थ्योऽष्टमो य उद्गीथः" इति वाक्ये "योऽष्टम उद्गीथः स एष रसानां रसतमः " " स एष परमः " " स एष पराद्धर्चः'' इति वाक्यत्रयमङ्गीकृत्य " स एष रसानां रसतमः” इति व्याचष्टे श्रेष्ठ श्रेष्ठतमस्सदेति ॥ श्रेष्ठानां वाय्वादीनां सकाशाच्छ्रेष्ठतम इत्यर्थः । " स एष परमः " इति वाक्यं परमत्वस्य सावधिकत्वादवधिप्रदर्शनपूर्वकं व्याचष्टे श्रेष्ठादिति ॥ श्रेष्ठादपि सरस्वत्यादेः श्रेष्ठतमो यो वायुस्तस्मादपि परमं यच्छ्रीतत्वं तस्माद् परतम इत्यर्थः । ‘‘स एष परार्ध्यः" इति वाक्यं व्याचष्टे - परमर्द्धियुतत्वाच्चेति ॥ परार्ध्य इति चेतिच शब्दान्वयः । ननु परमर्द्धियुतत्वेन परर्ध्य इति यावत् । परा च सा ऋद्धिश्च परर्द्धिस्तया युतः परद्धर्च इत्येव प्राप्तेः । नतु परार्ध्य इति । तत् कथं "परमर्धियुतत्वाच्च पराद्धर्च इति कीर्तितः” इति व्याख्यानमित्यतः स्मृत्यभिप्रायप्रकटनाय पराद्धर्चशब्दं स्वयं व्याचष्टे- अतिशयेनेति ॥ पराद्ध इत्यत्र दीर्घस्यार्थः - अतिशयेनेति ॥ परशब्द- स्यार्थः – परमेति ॥ परमर्द्धिरेव गुणो यस्य स परमर्द्धिगुण इति बहुव्रीहि- समासकरणेन पराद्धर्क्ष्या युतः परार्द्धार्थ इत्यर्थम् उक्तो भवति । स्मृतौ “परमो विभुः" इत्येतदुत्तरत्राप्यनुवर्तत इति भावेन परम इत्युक्तम् । परमो विभुरतिशयेन परमर्धिगुणो यतोऽतः पराद्ध इत्युच्यत इत्यर्थः । तथाच स्मृतावप्यतिशयेनेति ग्राह्यमिति नानुपपत्तिरिति भावः ।

यद्वां, पूर्वं “ स एष रसानां रसतमः परमः पराद्धर्चः” इत्यत्र वाक्यत्रयमङ्गीकृत्य व्याख्यातम् । इदानीं “ स एष रसानां रसतमः” इत्येकं वाक्यं, ‘“परमः पराद्धः" इत्यपरं वाक्यमिति वाक्यद्वयमेवेद- मित्यङ्गीकृत्य प्रथमवाक्यस्योक्त एवार्थः । द्वितीयवाक्ये तु परमत्वं न पृथग्भगवद्विशेषणम् । किन्तु ऋद्धिलक्षणगुणविशेषणमिति भावेन ‘“परमः पराद्धर्चः” इत्येतद् व्याचष्टे – अतिशयेनेति ॥ परेत्यस्यार्थो ऽतिशयेनेति ॥ परमशब्दस्य तु परमेत्येवानुवादः । अतिशयेन परम- र्द्धिगुणो भगवान् परमः परार्द्धा इत्युच्यत इत्यर्थः । ननु “परमः पराद्धः" इत्यत्र परमत्वं यदि ऋद्धिलक्षणगुणविशेषणं तर्हि परमपराद्धर्क्ष्य इत्येव स्यात् । नतु परमः परापराद्धर्क्ष्य इति परमशब्दस्य विभक्त्यन्ततया निर्देश इति चेत् । न । “अहमेवेदं सर्वोऽस्मि" इति श्रुतौ " अजानता महिमानं तवेदम्'' इति स्मृतौ चेदन्त्वस्य सर्वशब्दार्थ- पूर्णत्वमहिमत्वविशेषणत्वेऽपीदंशब्दस्य विभक्त्यन्ततया निर्देशदर्शनात् । उक्तं च – “ इदमिति पूर्णत्वविशेषणम् । 'अजानता महिमानं तवेदम्' इतिवत्" इति ।

अथवा ‘‘स एष रसानां रसतमः परमः परार्ध्यः” इत्येकमेव वाक्यम् । सम्भवत्येकवाक्यत्वे वाक्यभेदाश्रयणायोगादिति भावेन तद्वाक्यं तात्पर्यतो व्याचष्टे - उत्तमेभ्योऽपीति ॥ रसानामित्यस्यार्थः – उत्तमे- भ्योऽपीति ॥ रसतमः परमः परार्द्धार्थ इत्यस्यार्थः – अतिपरमोत्तमोत्तम इति ॥ उत्तमेभ्योऽपि योऽतिपरमस्तस्मादपि य उत्तमस् तस्मादप्युत्तम इत्यर्थः। ‘‘रसानां रसतमः परमः पराद्धर्चः” इत्युच्यत इति शेषः ।

ननु रसानामिति षष्ठ्याः कथमुत्तमेभ्य इति पञ्चम्या व्याख्यानम् ? रसतमः परमः पराद्ध इति प्रत्येकं विशेषणत्वप्रतीतेः कथमति- परमोत्तमोत्तम इति व्याख्यानं चेत्यतो “रसानां रसतमः परमः पराद्धर्चः’” इति वाक्ययोजनामाह – रसानामिति । तथाच रसानामिति षष्ठ्याः सकाशादिति पूरणे पञ्चम्यर्थस्यैव लाभादुत्तमेभ्य इत्युपपन्नम् । रसतमः परमः पराद्ध इति तु न पृथग्विशेषणम् । किन्तु परमपराद्धर्चरसतम इत्येकमेव । तस्य चातिपरमोत्तमोत्तम इति व्याख्यानं च युज्यत एवेति भावः ।

ननु ‘स एष रसानां रसतमः परमः पराद्धर्चः" इत्यत्र वाक्यत्रय- मङ्गीकृत्य रसतमत्वादीनां प्रत्येकं भगवद्विशेषणत्वाङ्गीकारपक्षे विशेषण-त्रयोपादानं व्यर्थमेकेनैव चारितार्थ्यादित्यत आह- प्राणादीनामिति ॥ परमपरार्थ्यरसतम इत्यस्यातिपरमोत्तमोत्तम इति व्याख्यानं कृतम् । इदानीं परमपरार्ध्यरसतम इत्यस्याक्षरार्थमाह - भूतेभ्य इत्यादिना ॥ ननु यदि प्राणस्य परमपरर्द्धरसतमत्वं तर्हि भगवतः परमपरार्द्धरसतमत्वं स्यात्। दीर्घस्यातिशयार्थकत्वात् । नतु परमपरार्ध्यरसतमत्वमित्यत आह - अयं त्विति । प्राणस्यापि रसभूताया अत एव परमपरार्द्धरसतमशब्दवाच्याया इति शेषः । ननु परमपराद्धर्चरसतमशब्देन परमपरार्द्धरसतमशब्दवाच्याया रमाया उत्तमत्वं भगवतः कथं लभ्यते । तद्वाचकपदाभावात् । नच यकारस्योत्तमार्थत्वं कुत्रचिदुपलब्धमित्यतः पराद्धशब्दं निर्वक्ति - अस्मादिति ॥ परार्द्धेन परार्द्धनामक श्रीतत्वेन ज्ञेयं हि परार्ध्यम् । यातेर्गत्यर्थात् कर्मणि कप्रत्यये यकारस्य ज्ञेयवाचकत्वात् । अकारलोपो निर्वचनत्वात् । नन्वेवं तर्हि पराद्धर्यो भगवान् स्यात् । परार्द्धज्ञेयत्वस्य ब्रह्मादिसाधारणत्वादित्यत उक्तम् - अस्मादप्यतिशयेन परमिति ॥ अस्मात् स्वस्माच्छ्रीतत्वादप्यतिशयेन परमित्यनेन प्रकारेण परार्द्धेन ज्ञेयमित्यर्थः । ननु यथा सरस्वत्याः प्राणः स्वस्मादप्यतिशयेन परम इति ज्ञेयः, प्राणेन वा श्रीतत्वं यथा परमिति ज्ञेयं तथा परार्द्धेन श्रीतत्वेनापि स्वस्मादेतावत्सङ्ख्याकगुणविशिष्टत्वेन परमिति ज्ञेयं चेद् भगवतोऽ- तिमाहात्म्यं न लभ्यत इत्यत उक्तम् असङ्ख्यागोचरत्वेनेति ॥ असङ्ख्यागोचरत्वेन परार्द्धेन ज्ञेयत्वं जीवराशावप्यस्ति । अतोऽस्माद- प्यतिशयेनेत्युक्तम् । यद्यपि परार्द्धेन ज्ञेयत्वमेव शब्दलभ्यम् । तथाऽपि योग्यतयाऽन्यस्य लाभः । नन्वेवं परमपराद्ध्र्चरसतमत्वं भगवतः किमर्थं वक्तव्यम् । देवतातारतम्यज्ञानपुरःसरं भगवतः सर्वोत्तमत्वकथनार्थमिति चेत् । न । ‘“एषां भूतानां पृथिवी रसः" इत्यादिना “साम्न उद्गीथो रसः” इत्यन्तेन तस्योक्तत्वादिति चेत् सत्यम् । तदेव सङ्ग्रहेणानूद्य प्राणोत्तमरमोत्तमत्वं चात्र कथ्यत इत्यदोषः ।

ननु यदि “एषां भूतानां पृथिवी रसः" इत्याद्युक्तमेव सङ्ग्रहेण परमपरार्ध्यरसतम इत्यनेनानूद्यते तर्हि पूर्वं “वाच ऋग् रसः" इति वागपेक्षया ऋच आधिक्यस्योक्तत्वादत्र वाचः परमपररसतमत्वं, ऋचः परमपरर्द्धरसतमत्वं प्राणस्य परमपरार्द्धरसतमत्वं परार्द्धेन ज्ञेयस्य भगवतः परमपरार्द्धरसतमत्वमिति प्राणादेव भगवत आधिक्यं लब्धम् । नतु रमाया इति चेत् । न । वागृचोरैक्यविविक्षयैवं व्याख्यानात् । अस्तु वा ऋग्रूपायाः सरस्वत्याः स्वस्या एव पृथक्परत्वम् । तथाऽपि रमोत्तमत्वं भगवतः सिध्यत्येवेत्याह- ऋग्रूपाया इति । ननु पूर्वव्याख्याने रमायाः परम- परार्द्धरसतमत्वमुक्तम् । तत्कथं परमपरार्द्धरसतमशब्दवाच्यप्राणोत्तम- त्वमनेन लभ्यत इत्यतः परार्द्धशब्दं व्याचष्टे – परस्मादपीति ॥ तस्मिन्नेव पक्षे परार्ध्यशब्दार्थं पूर्वोक्तं स्मारयति - तेनेति । परार्द्धेन श्रीतत्वेने - त्यर्थः । अस्मादप्यतिशयेन परमितीत्यपि ग्राह्यम् । यद्वा सङ्ख्याऽगोचर- गुणवत्त्वेनेत्यर्थः । न विद्यन्ते सयागोचरा गुणा यस्यासावसङ्ख्यागोचर इति विग्रहाश्रयणात् । एवं चेदं व्याख्यानान्तरमिति बोद्धव्यम् । ननु द्वितीयपक्षे प्राणस्य परमपरार्द्धरसतमत्वमेव । नतु परमपरार्द्धिरस- तमत्वमित्युक्तम् । किं ततः । न ह्येतावता भगवतः पराद्धशब्दवाच्यस्य रमोत्तमत्वं लब्धमित्यतो लब्धमेवेति भावेन परार्द्धिपराद्धर्चशब्दार्थमाह- परार्द्धेति ॥ इकारस्येशत्ववाचकत्वेनोत्तमत्वार्थकत्वादिति भावः परार्द्धात्तमं परार्द्धाति यतोऽतः परार्द्धित्वं श्रियो भवति । श्रिय एव परार्द्धशब्दवाच्यप्राणोत्तमत्वात् । तेन परार्द्धिनाऽसङ्ख्यातत्वेन ज्ञेयं पराद्धर्चमित्यतः श्रियोऽपि परार्थ्यो भगवानिति योजना पूर्वमकारलोपोऽत्र त्विकारलोप इति वैलक्षण्यसूचनाय पुनः पराद्धर्चशब्दव्याख्यानमुपसंहरति अत इति ॥ " इत्युच्यते भगवान् ” इति शेषः ॥ २ ॥

