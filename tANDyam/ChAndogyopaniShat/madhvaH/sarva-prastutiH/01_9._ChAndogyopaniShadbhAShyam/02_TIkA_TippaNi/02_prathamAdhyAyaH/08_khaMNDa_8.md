+++
title = "०८ खंण्ड_८"

+++


## त्रयो होद्गीथे कुशला बभूवुः शिलकः शालावत्यः ..

# **उपनिषत् (खण्डः- ८)**

**उद्गीथनामकभगवद्विषये कथा**

त्रयो होद्गीथे कुशला बभूवुः शिलकः शालावत्यश् चैकितायनो दाल्भ्यः प्रवाहणो जैबिलिरिति । ते होचुरुद्गीथे ये कुशलाः स्मो हन्तोद्गीथे कथां वदाम इति ॥ १ ॥

तथेति ह समुपविविशुः स ह प्रवाहणो जैबिलिरुवाच भगवन्तावग्रे वदतां ब्राह्मणयोर्वदतोर्वाचं श्रोष्यामीति स ह शिलकः शालावत्यश्चैकितायनं दाल्भ्यमुवाच हन्त त्वा पृच्छानीति पृच्छेति होवाच का साम्नो गतिरिति ॥ २ ॥

**शिलक कृतप्रश्नानां दाल्भ्याभिहितोत्तराणि**

स्वर इति होवाच स्वरस्य का गतिरिति प्राण इति होवाच प्राणस्य का गतिरित्यन्नमिति होवाचान्नस्य का गतिरित्याप इति होवाचापां का गतिरित्यसौ लोक इति होवाचामुष्य लोकस्य का गतिरिति॥ ३ ॥

न स्वर्गं लोकमतिनयेदिति होवाच स्वर्गं वयं लोकं सामाभिसंस्थापयामः स्वर्गसंस्तावं हि सामेति । तं ह शिलकः शालावत्यश्चैकितायनं दाल्भ्यम् उवाचाप्रतिष्ठितं वै किल ते दाल्भ्य साम यस्त्वेतर्हि ब्रूयान् मूर्धा ते विपतिष्यतीति मूर्धा ते विपतेदिति ॥४॥

**दाल्भ्यकृतप्रश्नानां शिलकाभिहितोत्तराणि**

हन्ताहमेतद्भगवतो वेदानीति विद्धीति होवाचामुष्य लोकस्य का गतिरित्ययं लोक इति होवाचास्य लोकस्य का गतिरिति न प्रतिष्ठां लोकमतिनयेदिति होवाच प्रतिष्ठां वयं लोकं सामाभिसंस्थापयामः प्रतिष्ठासंस्तावं हि सामेति ।

**प्रवाहणस्याऽशयः**

तं ह प्रवाहणो जैबिलिरुवाचान्तवद्वै किल ते शालावत्य साम यत्स्वेतर्हि ब्रूयान्मूर्धा ते विपतिष्यतीति मूर्धा ते विपतेदिति हन्ताहमेतद्भगवतो वेदानीति विद्धीति होवाच ॥ ५ ॥ ८ ॥

॥ **अष्टमः खण्डः** ॥

## **भाष्यम्**

अग्निः सामाभिमानी स्याद् वरुणस्तु स्वरात्मकः ।प्राणावराभिमानी तु सूर्य एव प्रकीर्तितः ॥

अन्नाभिमानी दक्षश्च शक्रस्त्वबभिमानवान् । (1) व्यात्मकश्च शिवः प्रोक्तः क्रमेणैवोत्तरोत्तराः । क्रमेण मोक्षे प्राप्याश्च पूर्वेषामुत्तरोत्तराः ॥' इति निवृत्ते । अग्नेर्वागात्मकत्वात् । (२) उदकात्मकत्वात् स्वरस्य । 'आदित्य एव प्राणोऽन्नं वै प्रजापतिः ॥' इति श्रुतेः । 'आप एवेन्द्रो द्यौर्वाव रुद्रः' इत्यादेश्च ।

**कथाया उद्देशः**

'विशेषज्ञानसम्प्राप्त्यै जानन्तोऽपि परं हरिम् । ब्रूयुर्देवाश्च ऋषयस्तदन्यस्य परात्मताम् ॥' इति ब्रह्मतर्फे । (३) स्वर्गाभिमानिरुद्धं प्रति सामाभिसंस्थापयामः । तत्स्तावकं हि साम । मूर्धा ते विपतेदिति यः कश्चिद् ब्रूयाच्चेद् विपतिष्यति । ‘ब्रह्मैव हि पृथिव्यात्मा … ।

### पदार्थकौमुदी

उद्गीथख्यो भगवान् सर्वोत्तम इत्युक्तम् । तन्मीमांसारूपाख्यायिकया

समर्थयते -त्रय इत्यादिखण्डद्वयेन ॥ अत्र “का साम्नो गतिः " इत्यादिना सामस्वरप्राणान्नाब्द्युलोकाः क्रमेणोत्तरोत्तराः कथिताः ।

ते प्रसिद्धा एवेति प्रतीतिनिरासाय प्रमाणेनैव तत्स्वरूपमाह रिति ॥ अग्निरिति- उच्छ्वासनिश्वासरूपप्राणावराभिमानी । मुख्यप्राणव्यावृत्त्यर्थ- मरेत्युक्तम् । प्रसिद्धगमनार्थत्वप्रतीतिनिरासाय गतिशब्दार्थमाह क्रमेण मोक्ष इति ॥ " अग्निः सामाभिमानी'' इत्यत्र युक्तिमप्याह - अनेरिति ॥ अग्नेर्वागिन्द्रियाभिमानित्वात् साम्नश्च वागधीनाभि- व्यक्तित्वादग्निः सामाभिमानीत्यर्थः । अग्नेर्वेदवागभिमानित्वात् साम्नश्च तद्विशेषत्वात् तस्याप्यभिमानीति वाऽर्थः । " वरुणस्तु स्वरात्मकः " इत्यत्रापि युक्तिमाह स्वरस्येति ॥ स्वरस्य वर्णव्यञ्जकध्वने- रुदकात्मकत्वात् ताल्वादिस्थोदकजन्यत्वाद् वरुणस्य चोदकाभि- मानित्वाद् वरुणः स्वरात्मक इत्यर्थः । “प्राणः सूर्योऽन्नं दक्षः” इत्यत्र श्रुतिमप्याह आदित्य एवेति ॥ प्रजापतिर्दक्षः । " शक्रस्त्व- वभिमानवान्” “द्वयात्मकश्च शिवः" इत्यत्रापि श्रुतिमाह आप एवेति ॥

ननु ‘‘न दैवं केशवात् परम् ' ' इति लोके पामरोऽपि जानाति । अतः कथं "न स्वर्ग लोकमतिनयेत्" इति "न प्रतिष्ठां लोकमतिनयेत्” इति च रुद्रब्रह्मणोरेव सर्वोत्तमत्वं दाल्भ्यशिलकाभ्यामुक्तमित्यत आह - विशेषेति ॥ “स्वर्गं वयं लोकं सामाभिसंस्थापयामः” इत्यत्र स्वर्ग- शब्दस्य प्रसिद्धस्वर्गपरत्वमिन्द्रपरत्वं वा । साम्नः स्वर्गाभिदं च निराकर्तुं तद् व्याचष्टे – स्वर्गेति ॥ तदुपपादकं “स्वर्गसंस्तावं हि साम ' इति वाक्यं स्वर्गलोकस्य सामवेदत्वमुच्यत इति प्रतीतिं निवारयन् व्याचष्टे - तत्स्तावकमिति । हि यस्मात् साम सामवेदस्तस्य स्वर्गलोकाभि- मानिरुद्रस्य स्तावकं तस्मात् तं प्रत्यभिसंस्थापयाम इत्यर्थः । ननु ‘“स्वर्गो वै लोकः सामवेदः" इति श्रुतेः स्वर्गलोकस्य सामवेदाभेद एव श्रुत्यर्थः किं

न स्यादिति चेत् । न । बाधितार्थत्वप्रसङ्गेन तस्या अपि स्वर्गाभिमानी रुद्रः सामवेदप्रतिपाद्य इत्यर्थोपपत्तेः । “यस्त्वेतर्हि ब्रूयान्मूर्धा ते विपतिष्यतीति मूर्धा ते विपतेद् इति" इति वाक्ये, यस्तु ते मूर्धा विपतिष्यतीति ब्रूयात् तर्हि विपतेदिति योजना न युक्ता । विपतेदित्यस्यैव विधिप्रत्ययान्तस्य शापरूपत्वेन विपतिष्यतीत्यस्य शापरूपत्वा- सम्भवादिति भावेनान्वयमुखेन तद्योजयति- मूर्धा त इति ॥

किञ्च, यदि स्वर्गलोकशब्दस्य प्रसिद्ध एवार्थः स्यात् तदा " अमुष्य लोकस्य का गतिरित्ययं लोक इति होवाच" इति पृथिव्याः स्वर्गा - श्रयत्वोक्तिरनुपपन्ना स्यात् । नच “यागो होमादिभिरमुं लोकं पुष्यति । इतः प्रदानं हि देवा उपजीवन्ति' इति श्रुतेः प्रत्यक्षं हि सर्वभूतानां धरणी प्रतिष्ठेत्यतः स्वर्गलोकस्याप्ययं लोको गतिरेवेति वाच्यम् । अयं लोक इत्युक्तस्य तत्स्थयागलक्षकत्वापातात् । धरण्याः सर्वभूताश्रयत्वप्रतीता- वपि स्वर्गलोकाश्रयत्वाप्रतीतेश्च । नच पृथिव्या अधस्तनत्वात् स्वर्गस्योपरितनत्वादाश्रयाश्रयिभावोक्तिरुपपन्नेति वाच्यम् । तथा सति “ अस्य लोकस्य का गतिरित्याकाश इति होवाच" इत्यस्यानुपपत्तेः । नह्यूर्ध्वलोके अधस्तलोक आश्रितः । ननु भवत्पक्षेऽपि कथमुपपत्तिः ? नहि स्वर्गाभिमानिरुद्रात् पृथिवीलोकस्य तदभिमानिधराया वोत्तमत्वम् । नवा आकाशस्य तदभिमानिगणेशस्य वा रुद्रोत्तमत्वमित्यतः प्रमाणेनैव पृथिव्याकाशशब्दार्थमाह-- ब्रह्मैवेति ॥ **अष्टमः खण्डः** ॥

### **खण्डार्थः**

त्रय उद्गीथे उद्गीथाख्यभगवद्विषये कुशला बभूवुर्ह । के ते ? शिलको नामतः शलावत्यां भवः शालावत्यः । चिकितायनस्यापत्यं चैकितायनः ।दाल्भ्यो दल्भगोत्रापत्यं दाल्भ्यो, नामत इति वा । प्रवाहणो नामतः । जिबिलस्यापत्यं जैबिलिरिति त्रय इति सम्बन्धः । ते त्रयोऽन्योन्यमूचुर्ह । किमिति ? वयमुद्गीथविषये कुशला वै निपुणाः स्मः । अतो हन्त यद्यनुमतिर्भवतां तर्हि उद्गीथे कथां वीतरागकथारूपवादकथां वदाम इति ॥ १ ॥

तथाऽस्त्वित्युक्त्वा ते ह समुपविविशुरुपविष्टवन्तः । तेषां मध्ये स प्रवाहणो जैबिलिः शिलकचेकितानौ प्रति उवाच ह । किमिति ? भगवन्तौ पूजार्हावग्रे वदताम् । अहं ब्राह्मणयोर्वदतोर्वाचं श्रोष्यामीति अनेनास्य क्षत्रियत्वमवगम्यते । एवमुक्तः स शिलकः शालावत्य- वैकितायनं दाल्भ्यमुवाच । हन्त यद्यनुमतिस्तव तर्हि त्वा त्वामहं पृच्छामीति (१) । एवमुक्तो दाल्भ्यः पृच्छेति होवाच ॥ २

प्रश्नोत्तरक्रमं दर्शयति – का साम्न इति ॥ साम्नः शुभाशुभानां दाहादौ साम्यात् सामनामकस्य सामाभिमानिनोऽग्नेः का गतिः ? किं मोक्षे गम्यमिति पृष्टे स्वरः स्वो विष्णू रमत्यस्मिन्निति स्वरनामकः स्वराभिमानी वरुण इति होवाच । एवमुत्तरत्रापि । प्राणः सूर्यः, उदयेन जगत्प्रणेतृत्त्वात् प्राणावराभिमानित्वाच्च । अन्नं दक्षः । रुद्रेणाद्यत्वादन्नाभिमानित्वाच्च । आप इन्द्रः । आपालनादबभिमानित्वाच्च ।

असौ लोको रुद्रः । असौ मुख्यप्राणे स्थितत्वात् प्रकाशरूपत्वाद् द्युलोकाभिमानित्वाच्च । अमुष्य लोकस्य रुद्रस्य का गतिरिति पृष्टे स्वर्गं स्वनामक विष्णुरते वा मुक्तौ गच्छतीति स्वर्गनामकं लोकं प्रकाशरूपं स्वर्गलोकाभिमानिनं रुद्रं नातिनयेद् अतिक्रम्यान्यमुत्तमत्वेन न जानीयादिति होवाच । हरेः सर्वोत्तमत्वं जानन्नपि ऋषिर्विशेषज्ञानसम्प्राप्त्यै रुद्रस्य सर्वोत्तमत्वमाह । कस्मान्न स्वर्गं लोकमतिनयेदित्यत आह- स्वर्गमिति ॥ वयं स्वर्गलोकं स्वर्गाभिमानिनं रुद्रं प्रति सामाभि- संस्थापयामः सामरुद्र प्रतिपादकमिति जानीम इति यावत् । तदपि कुतः ? हि यस्मात् साम स्वर्गसंस्तावं स्वर्गाभिमानिरुद्रस्तावकमिति तस्मात् स्वर्गं लोकं प्रति सामाभिसंस्थापयाम इति सम्बन्धः ।

एवमुक्तः शिलकः शालावत्यस्तं दाल्भ्यं प्रत्युवाच ह । हे दाल्भ्य ! ते तव साम सामप्रतिपाद्यतया ज्ञातं वस्तु अप्रतिष्ठितं वै किल अपर्यवसितमेव खलु । सर्वोत्तमं न भवतीति यावत् । अतो यस्तु यः कश्चिदेतर्हि इदानीं ते तव ‘“न स्वर्गं लोकमनतिनयेत्” इति वदतो मूर्धा ते विपतेदिति ब्रूयाच्चेत् तर्हि ते मूर्धा विपतिष्यति । विस्पष्टं पतिष्यति । अहं तु त्वत्स्नेहात् तथा न वदिष्यामीति भावः। इत्युवाचेति द्वितीयेतिशब्दसमन्वयः ॥ ३-४॥

एवमुक्तो दाल्भ्यो यदि मदीयं सामाप्रतिष्ठितं हन्त तर्हि अहमेतत्साम भगवतः पूजार्ह्राद् वेदानीत्युवाच । एवमुक्तः शिलको विद्धीति होवाच । दाल्भ्यः पृच्छति– अमुष्येति । अमुष्य लोकस्य रुद्रस्य का गतिरिति पृष्टे अयं लोकः सर्वदेवान्तरत्वादयमिति नामकः प्रकाशरूपत्वाल्लोकनामकः पृथिव्यभिमानी ब्रह्मैवेति होवाच शिलकः । अस्य लोकस्य पृथिव्याभिमानिनो ब्रह्मणः का गतिरिति दाल्भ्येन पृष्टे न प्रतिष्ठां लोकं सर्वाधार पृथिव्यभिमानिनं ब्रह्माणमतिक्रम्यान्यमुत्तमत्वेन न जानीयादिति होवाच शिलकः शालावत्यः । प्रतिष्ठां वयमित्यादि पूर्ववत् ।

तं शिलकं शालावत्यं प्रवाहणो जैबिलिरुवाच । हे शालावत्य ते साम त्वया सामप्रतिपाद्यत्वेन ज्ञातं वस्तु अन्तवद् वै उत्तमवस्त्वन्तरोपेतमेव खत्वित्यर्थः । यस्त्वेतर्हीत्यादि पूर्ववत् । वेदानीति शिलकेनोक्ते विद्धीति होत्राच प्रवाहणः

॥ ५ ॥

॥ **इति अष्टमखण्डः** ॥

