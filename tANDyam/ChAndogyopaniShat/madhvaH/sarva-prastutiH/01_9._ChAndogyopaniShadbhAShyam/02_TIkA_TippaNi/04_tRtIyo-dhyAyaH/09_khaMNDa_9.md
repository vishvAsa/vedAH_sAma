+++
title = "०९ खंण्ड_९"

+++


## अथ यच्चतुर्थममृतं तन्मरुत उपजीवन्ति सोमेन ..

# **उपनिषत् (खण्डः - ९ )**

**मधुनामकानिरुद्धोपासनाफलम्**

अथ यच्चतुर्थममृतं तन्मरुत उपजीवन्ति सोमेन मुखेन नबै देवा अश्नन्ति न पिबन्त्येतदेवामृतं दृष्ट्वा तृप्यन्ति।१ ॥

त एतदेव रूपमभिसंविशन्त्येतस्माद् रूपादुद्यन्ति ॥ २ ॥ स य एतदेवममृतं वेद मरुतामेवैको भूत्वा सोमेनैव मुखेनैतदेवामृतं दृष्ट्वा तृप्यति स एतदेव रूपमभिसंविशत्येतस्माद् रूपादुदेति ॥ ३ ॥स यावदादित्यः पश्चादुदेता पुरस्तादस्तमेता द्विस्तावदुत्तरत उदेता दक्षिणतोऽस्तमेता मरुतामेव तावदाधिपत्यं स्वाराज्यं पर्येता॥ ४ ॥ ९ ॥

## **भाष्यं**

चतुर्थस्य तु सोमाद्या मरुतः ..... Il

### पदार्थकौमुदी

“अथ यच्चतुर्थममृतम्’”इत्यादेः " उद्यन्ति ' इत्यन्तस्य तात्पर्य - माह - चतुर्थस्य त्विति ॥ द्रष्टार इत्यादिकमनुवर्तते । " सोमाद्याः " इत्यनेन "सोमेन मुखेन' इत्येतदुक्तार्थम् ॥ नवमः खण्डः ॥

### **खण्डार्थः**

चतुर्थममृतम् अनिरुद्धाख्यम् ।

॥ इति नवमः खण्डः ॥

