+++
title = "१५ खंण्ड_१५"

+++


## अन्तरिक्षोदरः कोशो भूमिबुध्नो न जीर्यति ..

# **उपनिषत् (खण्डः-१५)**

**विश्वाश्रयस्य हरेः शरीरम्**

अन्तरिक्षोदरः कोशो भूमिबुध्नो न जीर्यति दिशो ह्यस्य स्रक्तयो द्यौरस्योत्तरं बिलं स एष कोशो वसुधानस्तस्मिन् विश्वमिदं श्रितम् ॥ १ ॥

## **भाष्यम्**

'क इत्यानन्द उद्दिष्ट उश इच्छा प्रकीर्तिता । आनन्देच्छास्वरूपोऽसौ कोशो विष्णुः प्रकीर्तितः ॥ तस्योदरेऽन्तरिक्षं च पृथिवी पादबुध्नयोः (३) । शिरोविवरगा द्यौश्च दिशो बाहुषु संस्थिताः ॥ अजरोऽयं महाविष्णुर्वसवो देवतागणाः ।

तेषां निधानं भगवांस्तस्मिन् सर्वमिदं श्रितम् ॥

### पदार्थकौमुदी

"एभ्यो लोकेभ्यो ज्यायान् ' ' इति भगवान् महानित्युक्तम् । तत्राऽ- काशवदशरीरो महानिति प्रतीतिनिरासाय विग्रहेणैव महानिति दर्शयन् वायुजनकबाहुमत्त्वादिना भगवदुपास्तीराह- अन्तरिक्षोदर इत्यादिना ॥ अविद्यमानमेव भावनार्थमाकारवत्तयोच्यत इति प्रतीतिवारणाय खण्डं प्रमाणेनैव व्याचक्षाणस्तावत् कोश इवानेकधर्मसादृश्यात् कोश इत्यप- व्याख्यानमिति भावेन कोशशब्दार्थमाह क इत्यादिना ॥ " अन्त- रिक्षोदरः" इत्यादिकमन्तरिक्षादेरुदराद्यभेदप्रतीतिवारणाय व्याचष्टे- तस्योदर इत्यादिना ॥ तथाचान्तरिक्षमुदरे यस्य सोऽन्तरिक्षोदरः । भूमिर्बुध्नयोर्यस्य स भूमिबुध्न इति व्यधिकरणो बहुव्रीहिरित्युक्तं भवति । "उत्तरं बिलम्" इत्यस्य तात्पर्यम् - शिरोविवरगेति ॥ अनेन "सप्तसु प्रथमा” इति सूत्राद् बिलमिति सप्तम्यर्थ इत्युक्तं भवति । स्रक्तयः कोणा इत्यप्रामाणिकमित्याशयेन " दिशो ह्यस्य स्रक्तयः " इत्येतद्व्याचष्टे दिश इति ॥ “बाहुषु’” इत्यनेन " स्रक्तयः” इति प्रथमा सप्तम्यर्थ इत्युक्तं भवति । " न जीर्यति" इत्येतत्तात्पर्यमाह - अजरोऽयमिति ॥ वसु प्राणिकर्मफलाख्यं धीयतेऽस्मिन्निति वसुधान इत्यप्रामाणिक - व्याख्याननिरासाय वसुधान इत्येतद्व्याचष्टे – वसव इति ॥ " वसवः " इत्यनूद्य ‘“देवतागणाः” इति व्याख्यानम् । “ तस्मिन् सर्वमिदं श्रितम्'' इत्यस्य सर्वं समस्तं प्राणिकर्मफलं सह तत्साधनैः श्रितमिति व्याख्याने सर्वशब्दार्थसङ्कोच एव दोष इत्याशयेन तदनुवदति तस्मिन्निति ॥

------------------------------------------------------------------------

तस्य प्राची दिक् जुहूर्नाम सहमाना नाम दक्षिणा राज्ञी नाम ..

# **उपनिषत्**

**दिशामाश्रयस्य भगवतो बाहवः**

तस्य प्राची दिक् जुहूर्नाम सहमाना नाम दक्षिणा राज्ञी नाम प्रतीची सुभूता नामोदीची तासां वायुर्वत्सः स य एतमेवं वायुं दिशां वत्सं वेद न पुत्ररोदं रोदिति सोऽहमेतमेवं वायुं दिशां वत्सं वेद मा पुत्ररोदं रुदम् ॥ २ ॥

## **भाष्यम्**

प्राचीदिक्संस्थितस्तस्य बाहुर्दक्षिण ऊर्ध्वगः । जुहूः स होमकर्तृत्वाद् भुङ्क्ते होतेन ( १ ) केशवः ॥ दक्षिणस्त्वधरो बाहुर्दक्षिणादिकस्थितो विभोः । सहमानेति स प्रोक्तो मानं वेदात्मकं यतः ॥ शङ्खो वेदात्मकः शङ्खसहितो दक्षिणाधरः । बाहुर्जुहोति चक्रेण शत्रूनित्यथवा जुहूः ॥ प्रतीचीदिस्थितस्तस्य वामबाहुस्तथोत्तरः । राजीयुक्तगदायुक्तो राज्ञीनामा ( २ ) प्रकीर्तितः ॥ अधरो वामबाहुर्य उत्तरादिस्थितो विभोः । श्रिय आधारपद्मित्वात् सुभूतानामकः स्मृतः ॥ दिङ्नामानञ्च ते प्रोक्ता धर्मज्ञानादिदेशनात् ( ३ ) । तेभ्यो जातो ( 2 ) महावायुर्दिशां वत्सस्ततः स्मृतः ॥ धर्मज्ञानादिरूपेण विष्णोर्बाहुचतुष्टयात् । जातं वायुं विदित्वैव पुत्रो भूत्वा न रोदिति ॥ न जायते न म्रियते मुक्तो भूत्वा सुखी भवेत् । वायुं हरेः सुतं ज्ञात्वा नाहं पुत्रतयाऽरुदम् ॥ हरेः प्रसादसामर्थ्यादजरा चामरा ह्यहम् । अनादिकालसम्बन्धादित्युवाच परा ( २ ) रमा ॥

### पदार्थकौमुदी

“दिशों बाहुषु संस्थिताः” इत्युक्तम् । तत्र बाहुचतुष्टयमध्ये को बाहुः ? किंदिगाश्रयः ? किंनामा ? किञ्च धत्त इति जिज्ञासायां विवेकार्थं प्राप्तं “तस्य” इत्यादिवाक्यमन्यथाप्रतीतिनिरासाय व्याचष्टे - प्राची दिगिति ॥ प्राचीदिक संस्थिता अस्मिन्निति प्राचीदिकसंस्थितः । प्राच्याश्रय इत्यर्थः । एवमुत्तरत्रापि । अन्यथा “ दिशो बाहुषु संस्थिताः' इत्यनेन विरोधादिति ध्येयम् । संस्थितः प्रवर्तक इत्यन्ये । ऊर्ध्वग उपरितनः । जुहूशब्दं तस्मिन्निर्वक्ति - जुहूरिति ॥ हु दानादनयोरिति धातोरिति भावः । अधरोऽर्वाक्तनः । सहमानशब्दं तस्मिन्निर्वक्तुं मानशब्दार्थं तावदाह— मानमिति । यत इत्यस्योत्तरत्रान्वयः । शङ्खो वेदात्मकः वेददेवताभिमन्यमानः । इदानीं सहमानशब्दार्थमाह- शङ्ख- सहित इति । यत एवं मानशब्दलभ्यः शङ्खो ऽत इत्यर्थः । प्रकारान्तरेण जुहूशब्दार्थमाह – जुहोतीति । उत्तर उपरितनः । राज्ञीशब्दविवक्षितमर्थं दर्शयति - राजीयुक्तेति ॥ राजीशब्दो दीप्तिवाची । एवं च राज्ञा दीप्तिमता गदाख्येनाऽयुधेनाधिष्ठिता राज्ञीत्युक्तं भवति । यद्वा, राज्ञी - शब्दो रागपर्यायः । तथा चारातिभटशोणितरागयोगाद् राज्ञी गदा तया युताऽपि राज्ञीनामेति द्रष्टव्यम् । उक्तं हि । “दिग्धामरातिभटशोणित- कर्दमेन’इति । सुभूताशब्दार्थमाह - श्रिय इति ॥ कान्तेरित्यर्थः । एवं च भूतं भूतिः सुभूतेन शोभनकान्तिमता पद्मेनाधिष्ठितत्वात् सुभूतानामेत्युक्तं भवति ।

"वायुं दिशां वत्सं वेद ' ' इत्यस्य दिग्वायुशब्दयोः प्रसिद्धार्थता - प्रतीतिवारणाय तात्पर्यमाह - दिङ्नामानश्चेति । ते बाहवः । महावायुः प्रधानवायुः । तेभ्यश् चतुर्भ्यः । किमेकरूपस्यैव वायोरुत्पत्तिरिति जिज्ञासायामुक्तंविवृण्वन् “न पुत्ररोदं रोदिति' इत्येतदप्रतीतेर्व्याचष्टे - धर्मज्ञानादिरूपेणेति ॥ आदिपदेन वैराग्यैश्वर्ययोर्ग्रहणम् । एवं सति पुत्रो भवति न रोदितीत्यल्पार्थत्वं प्रतीयते । तां निवारयन्नुक्ताभिप्रायमाह - न जायत इत्यादिना ॥ " सोऽहमेवम्" इति वाक्यं कस्येति न प्रतीयते अतो व्याचष्टे - वायुमिति । पुत्रतया उत्पन्नेति शेषः । " अमुना' ' इति वक्ष्यमाणमत्राप्यनुवर्तत इत्याशयेन तत्तात्पर्यमाह - हरेः प्रसादेति ॥ अत्रापि पूर्ववदल्पार्थत्वप्रतीतिनिरासायाभिप्रायमाह - अजरेत्यादिना ॥ अस्मीति शेषः। नन्वेवं चेद् रमाया एतज्ज्ञानानन्तरमेव मुक्तिरिति प्राप्तमत आह- अनादीति। अनादिकालत इत्यर्थः ।

