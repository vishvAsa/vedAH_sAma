+++
title = "१० खंण्ड_१०"

+++


## अथ यत्पञ्चमममृतं तत्साध्या उपजीवन्ति ब्रह्मणा मुखेन ..

# **उपनिषत् ( खण्डः - १० )**

**मधुनामकनारायणोपासनाफलम्**

अथ यत्पञ्चमममृतं तत्साध्या उपजीवन्ति ब्रह्मणा मुखेन न वै देवा अश्नन्ति न पिबन्त्येतदेवामृतं दृष्ट्वा तृप्यन्ति ॥ १ ॥

त एतदेव रूपमभिसंविशत्येतस्माद्रूपादुद्यन्ति ॥ २ ॥

स य एतदेवममृतं वेद साध्यानामेवैको भूत्वा ब्रह्मणैव मुखेनैतदेवामृतं दृष्ट्वा तृप्यति स य एतदेव रूपमभिसंविशत्येतस्माद्रूपादुदेति ॥ ३ ॥

स यावदादित्य उत्तरत उदेता दक्षिणतोऽस्तमेता द्विस्तावदूर्ध्वम् उदेताऽर्वाङ्गस्तमेता साध्यानामेव तावदाधिपत्यं स्वाराज्यं पर्येता ॥ ४ ॥ १० ॥

## **भाष्यम्**

.................पञ्चमस्य च ॥ ऋजवो ब्रह्ममुख्या हि सुपर्णः शेष एव च । सरस्वती सुपर्णी च वारुणी साध्यनामकाः ॥

अन्योन्यमुखता मुक्तौ ब्रह्मणां समता तथा । वाक्शेषादेर्मुखं ब्रह्मा मुक्तावपि विशेषतः ॥ द्रष्टोभयस्यापि शिवो द्वितीयस्यान्तगस्य ( १ ) च । मोक्षे त्वन्यत्र चैकस्य परतः शेषभावतः ॥ ये चैतत्पदयोग्याः स्युर्देवाः पञ्च महागणाः । तेषामपि यदोपासा निश्छिद्रा मधुनामके । तदा वस्वादितां प्राप्य मुक्तिमेष्यन्त्यसंशयम् ॥

### पदार्थकौमुदी

‘‘अथ यत्पञ्चमममृतम्”इत्यादेः " उद्यन्ति” इत्यन्तस्य तात्पर्य - माह- पञ्चमस्य चेति ॥ साध्यपदव्याख्यानम् - ऋजव इति ॥ " ब्रह्मणा मुखेन’इत्येतस्यार्थकथनम्- ब्रह्ममुख्या हीति । ऋजूनामेतद्दर्शनादिकं प्रमाणसिद्धमिति हिशब्देनाऽह । नन्वेवं सरस्वतीशेषसुपर्णतत्पत्नीनां वस्वादिषु कुत्राप्यप्रविष्टत्वान् मधूपास्त्यभावः स्यादित्याशङ्कायां साध्यान्तर्भाविमाह - सुपर्ण इत्या- सुपर्णइत्या- दिना ॥ ननु " ब्रह्मणैव मुखेन " इत्युक्तं मुक्तौ ब्रह्मणः सकलसाध्य- मुखत्वमयुक्तम् । ब्रह्मणोऽपि ऋजुत्वेन साध्यपदोक्तऋजुमुखत्वा- सम्भवादित्यत आह- अन्योन्येति । तथाशब्दोऽप्यर्थः । यद्यपि ब्रह्मणां समता तथाऽप्यन्योन्यमुखता युज्यते । मुखशब्देनाप्राधान्याभावमात्रस्य विवक्षितत्वादिति भावः । यथाऽप्राधान्याभावमात्रेणेतरसाध्यान् प्रति ब्रह्मणः मुखत्वं तथा न साध्यपदोक्तवागादीन् प्रतीत्याह - वाक्शेषादे- रिति । विशेषतोऽपि प्राधान्येनापि । मुखमिति सम्बन्धः ।

ननु रुद्रस्यैव शेषत्त्वात् तस्य च द्वितीयामृतद्रष्टृत्वात् कथं साध्यान्तर्भावेनान्त्यामृतद्रष्टृत्वमित्यत आह- द्रष्टेति ॥ मोक्षार्थं परतः परजन्मनि । शेषत्वावस्थायाम् उभयस्यापि द्रष्टा । शेषभावतोऽन्यत्र तु शिवत्वावस्थायाम् एकस्यैव द्रष्टेति विवेकः । यद्वा, परतः शेषभावतः शेषत्वानन्तरम् । मोक्ष इति यावत् । उभयस्याप्यमृतस्य द्रष्टा । अन्यत्र रुद्रत्वे त्वेकस्येति योजना । पूर्वं प्राप्तपदानां वस्वादीनां मोक्षलक्षणं फलमुक्तम् । इदानीम् अप्राप्तपदानां तत्पदयोग्यानां मधूपासकानां किं फलमिति जिज्ञासायां वस्वादिपदप्राप्त्यादिकं फलमिति प्रतिपादयितुं "स य एतदेवममृतं वेद'' इत्यारभ्य " एतस्माद् रूपादुदेति'' इत्यन्तं वाक्यं खण्डपञ्चकेऽपि प्रवृत्तं तत् तत्तत्पदायोग्यानामपि मधूपास्त्या तत्तत्पदप्राप्त्यादिर्भवतीति प्रतीतिनिरासाय व्याचष्टे - ये चेति ॥ देवा देवत्वयोग्याः। श्रौताभिशब्दार्थ ः - असंशयमिति ॥ तस्य निश्चयार्थत्वेन पूर्वं व्याख्यातत्वात् ।

------------------------------------------------------------------------

उदेत्यास्तमयं यावद् याति भानुस्तु पर्वते

## **भाष्यम्**

**वस्वाद्याधिपत्यसम्बन्धिदेशकालनिरूपणम्**

उदेत्यास्तमयं यावद् याति भानुस्तु पर्वते ॥ उदयास्ताद्रिमध्यस्य वसवः पतयः स्मृताः । ततश्चास्तमयाद् यावदर्धरात्रं दिवाकरः ॥ दक्षिणादुत्तरं याति किञ्चित् पूर्वसमन्वितम् । तद्देशकालयोरीशा रुद्रा वायुपुरःसराः ॥ (१) वसुभोज्यादर्धकालमर्धदेशस्तथैव च । रुद्रभोज्योऽर्धरात्रात्तु याम आदित्यदैवतः ॥ पश्चिमात् पूर्वमार्गस्तु रौद्रादर्धः प्रकीर्तितः । ततः परोऽर्धयामस्तु सौम्याद् दक्षिणमार्गेकः ॥ मारुतः काल उद्दिष्ट आदित्यार्धश्च देशतः । पश्चात् पश्चादुदेत्यैव (२) पूर्वतोऽस्तमुपैति च ॥ ततस्तदर्धकालेन चोत्तरादुदितस्तथा । अस्तं दक्षिणतो याति स कालो मारुतः स्मृतः ॥ उदेत्यैन्द्रपुरे (३) चोर्ध्वमर्वादपर्वते । अस्तमेति तदर्धेन ब्रह्मा तस्य पतिः स्मृतः ॥

### पदार्थकौमुदी

“ वसूनामेवैको भूत्वा रुद्राणामेवैको भूत्वा " इत्यादिना वस्वादि- भोग्यदेशकालाधिपत्यमुक्तम् । तदेव प्रतिदिनं तत्तद्भोग्यदेशकालविशेष- कथनेन विशदयितुं " स यावदादित्यः " इति वाक्यपञ्चकं प्रवृत्तम् । तस्य परव्याख्याननिरासाय तात्पर्यं प्रमाणेनैव वदंस्तावदादिवाक्यतात्पर्यमाह्– उदेत्यास्तमयमिति ॥ परव्याख्यानं तु तत्प्रत्याख्यानावसरे दर्शयिष्यामः । पर्वते उदयपर्वते । उदेत्य यावद् यावता देशेन कालेन च । पर्वतेऽस्तपर्वते । अस्तमयं याति तावत उदयास्ताद्रिमध्यस्य देशस्य । दिवारूपकालस्य चेत्यपि ग्राह्यम् । “स यावदादित्यः पुरस्तादुदेता पश्चादस्तमेता द्विस्तावद्दक्षिणत उदेता" इत्यादिद्वितीयवाक्यतात्पर्यमाह्- ततश्चेति ॥ ततश्चास्तमयात् पूर्वोक्तास्तगिरिप्राप्तिरूपास्तमयमारभ्य यावद् देशेन कालेनार्धरात्रम् अर्धरात्रपर्यन्तं यं देशविशेषं प्रति याति तद्देश- कालयोरस्ताद्रिमध्यदेशार्धरात्ररूपकालयो रुद्रा ईशा इत्यर्थः । " दक्षिणत उदेतोत्तरतोऽस्तमेता" इत्यस्यार्थः दक्षिणादुत्तरमि- त्यादि ॥ वसुभोग्यदेश- कालापेक्षया कियन्तौ रुद्रभोग्यदेशकालावित्य- पेक्षायां ‘“याबदादित्यः पुरस्तादुदेता पश्चादस्तमेता द्विस्तावत्” इत्युक्तमित्यभिप्रेत्य तत्तात्पर्यमाह - वसुभोग्यादिति ॥ वसुभोग्याद् देशात् कालाच्चार्धकालम् अर्धकालः वसुभोग्यादेवार्धकालश्चेति सम्बन्धः ।

"स यावदादित्यो दक्षिणत उदेतोत्तरतोऽस्तमेता द्विस्तावत्प- श्चादुदेता पुरस्तादस्तमेता" इत्यादितृतीयवाक्यतात्पर्यमाह - अर्ध- रात्रादिति ॥
अर्धरात्रात् परतो यामः, तावता कालेन गन्तव्यो देश- वाऽदित्यदैवतः । अनेनाऽदित्यानामेव तावदाधिपत्यमित्युक्तार्थम् । पूर्व- मार्गः पूर्वमार्गकः । कालो यामलक्षणः । तावता कालेन गन्तव्यो देशश्च । अनेन 'पश्चादुदेता पुरस्तादस्तमेता' इत्युक्तार्थम् । रौद्रदेशात् कालाच्च । अनेन " द्विस्तावत्" इत्युक्तार्थम् । “स यावदादित्यः पश्चादुदेता पुरस्तादस्तमेता द्विस्तावदुत्तरत उदेता दक्षिणतोऽस्तमेता” इत्यादि चतुर्थवाक्यतात्पर्यमाह - ततः पर इति । तत आदित्यदैवताद् यामात् परोऽर्धयामः कालः । तावता कालेन गन्तव्यो देशश्च मारुत उद्दिष्ट इत्यनेन मरुतामेव तावदाधिपत्यमित्यंशो व्याख्यातः । “सौम्याद् उत्तराद् दक्षिणमार्गकः” इत्यनेन ‘“उत्तरत उदेता दक्षिणतोऽस्तमेता" इत्युक्त- तात्पर्यम् । ‘“द्विस्तावत्" इत्यंशतात्पर्यमाह - आदित्यार्धश्व देशत इति ॥ कालोऽपि ग्राह्यः । तथाच मारुतो देशः कालश्च आदित्यार्धः । आदित्यसम्बन्धि देशकालार्ध इत्यर्थः । नन्वत्र " दक्षिणत उदेतोत्त- रतोऽस्सतमेता ।” “पश्चादुदेता पुरस्तादस्तमेता ।” “उत्तरत उदेता दक्षिणतोऽस्तमेता” इत्यादौ अर्धरात्रयामतदर्धादिकालेषु प्रसिद्धोदया- स्तमयावनुपपन्नौ । अतोऽत्र गौणावेव तौ विवक्षितावित्याह - पश्चात् पचादिति ॥ पूर्वपूर्वोक्तदेशेषु उदेत्य पश्चादुत्तरत्रोक्तदेशष्वस्तमुपैति चेत्यन्वयः । यद्वा, पश्चात् पश्चात् स्वापेक्षया पश्चाद् देश एव उदेति, पूर्वतः स्वाभिमुखे देशेऽस्तमुपैति चेति ।

अयं भावः । सविताऽस्ताद्रिं विहाय दक्षिणादुत्तरं याति यदा तदा सवितुः स्वपश्चात्तनदेशस्थः गम्यापेक्षया दक्षिणादिगवस्थितो योऽ- स्ताद्रिस्तत्प्राप्तिरस्ताद्रिस्थानां सवितृसामीप्येन दक्षिणोदयत्वेन विव- क्षिता । स्वाभिमुखोत्तरदेशविशेषप्राप्तिस्तेषामेव किञ्चिद्दूरगत्वसाम्येनोत्त- रास्तमयत्वेन विवक्षिता । एवं पश्चिमात् पूर्वं यदा याति तदा पश्चिमदेशविशेषस्थानां सवितृसामीप्येनोदयस्तेषामेव सवितुः पूर्वदेश- विशेषगमने दूरगत्वेनास्तमयः । एवमन्यत्रापीति । वक्ष्यति चैतत् “आ- तपस्याल्पकालतः” इत्यादिना ।

‘“ततः परोऽर्धयामस्तु’’इत्युक्तं विवृणोति - ततस्तदर्धकालेनेति ॥ तत आदित्यकालानन्तरं तदर्धकालेन आदित्यकालार्धेन येनेति शेषः । “स यावदादित्य उत्तरत उदेता दक्षिणतोऽस्तमेता द्विस्तावदूर्ध्व उदेताऽर्वागस्तमेता साध्यानामेव तावदाधिपत्यम्” इति पञ्चमवाक्य- तात्पर्यमाह्– उदेत्येति । तदर्धेन मारुतकालार्धेन येन कालेनेति शेषः । देशोऽपि ग्राह्यः । मुख्यत्वाद् ब्रह्मग्रहणम् । इतरेऽपि साध्या ग्राह्याः । "उदेत्य" इत्यनेन " ऊर्ध्व उदेता अर्वागस्तमेता" इत्युक्तार्थम् । “ तदर्धेन" इत्यनेन " द्विस्तावत्'' इत्यंशो व्याख्यातः । “ब्रह्मा " इत्यनेन साध्यानामेव तावदाधिपत्यमित्युक्तार्थम् ।

