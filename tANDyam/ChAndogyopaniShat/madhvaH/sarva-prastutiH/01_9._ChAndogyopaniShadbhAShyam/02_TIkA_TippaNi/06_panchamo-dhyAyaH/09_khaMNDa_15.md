+++
title = "०९ खंण्ड_१५"

+++


## अथ होवाच जनं शार्कराक्ष्यं ..

# **उपनिषत् ( खण्डः - १५ )**

**वैश्वानरस्य शरीरमध्यभाग आकाशनामक इति निरूपणम् **

अथ होवाच जनं शार्कराक्ष्यं शार्कराक्ष्य कं त्वमात्मानमुपास्स इत्याकाशमेव भगवो राजन्निति होवाचैष वै बहुलम् आत्मा वैश्वानरो यं त्वमात्मानमुपास्से तस्मात् त्वं बहुलोऽसि प्रजया च धनेन च ॥ १ ॥

अत्स्यन्नं पश्यसि प्रियमत्यन्नं पश्यति प्रियं भवत्यस्य ब्रह्मवर्चसं कुले य एतमेवमात्मानं वैश्वानरमुपास्ते सन्दोहस्त्वेष आत्मन इति होवाच सन्दोहस्त व्यशीर्यद्यन्मां नागमिष्य इति ॥ २ ॥ १५ ॥

## **भाष्यम्**

................बहुत्वाद् बहुलः स्मृतः । आकाशनामा चाऽ दीप्तेर्मध्यदेहो रमापतेः ॥

### पदार्थकौमुदी

“जनं शार्कराक्ष्यम्” इति खण्डतात्पर्यमाह - बहुत्वादिति ॥

### **खण्डार्थः**

आकाशमाकाशस्तमादीप्तेराकाशनामकमेव । बहुत्वाद् बहुलः । प्रजया च धनेन च । बहुलः प्रभूतोऽसि ॥ १ ॥

सन्दोहो मध्यदेहः ॥ २ ।

**॥ इति पञ्चदशः खण्डः ॥**

