+++
title = "०२ खंण्ड_२"

+++


## स होवाच किं मेऽन्नं भविष्यतीति ..

# **उपनिषत् (खण्डः - २)**

**अस्माभिरद्यमानं सर्वं मुख्यप्राणस्यान्नसमर्पणमेव**

स होवाच किं मेऽन्नं भविष्यतीति यत्किञ्चिदिदम् आश्वभ्य आ शकुनिभ्य इति होचुस्तद्वा एतदनस्यान्नमनो ह वै नाम प्रत्यक्षं न ह वा एवंविदि किञ्चनानन्नं भवतीति ॥ १ ॥

## **भाष्यम्**

अक्षेषु प्रति प्रति स्थितत्वादनः प्रत्यक्षम् ।

**रुद्रस्यैव मुख्यतया सर्वभोक्तृत्ववर्णनम्**

'प्राणविज्ञानयोग्यस्तु रुद्रो मुख्यतया स्मृतः ।तस्मात् स सर्वभोक्ता स्यात् तदन्येषां स्वयोग्यतः ॥' इति च ॥

### पदार्थकौमुदी

अक्षेष्विति । शास्त्रैकवेद्यस्य प्रत्यक्षाविषयत्वादिति भावः । प्रादि- समासोऽयं नाव्ययीभावः । अन्यथा प्रत्यक्षस्येति षष्ठी न श्रूयेत । "न हवा एवंविदि किञ्चनानन्नं भवति' इत्यनेनोक्तं प्राणवेत्तुः सर्वात्तृत्वं मुख्यतः यस्य कस्यचिदिति प्रतीतिनिरासाय प्रमाणेनैव व्याचष्टे - प्राणेति ॥

------------------------------------------------------------------------

स होवाच किं मे वासो भविष्यतीत्याप इति ..

# **उपनिषत्**

**भोजनपूर्वोत्तरयोरापोशनं प्राणदेवस्य वस्त्रसमर्पणं**

स होवाच किं मे वासो भविष्यतीत्याप इति होचुस्तस्माद्वा एतदशिष्यन्तः पुरस्ताच्चोपरिष्टाच्चादि्भः परिदधति लम्भुको ह वासो भवत्यनग्नो ह भवति ॥ २ ॥

## **भाष्यम्**

'सिद्धमेवान्नवस्त्राद्यं विष्णोः स्वातन्त्र्यतः सदा स्वार्थं समर्पयेद् विष्णौ यथा प्राणे सुराः पुरा ॥'

इति कर्मानुपूर्व्याम् । 'प्राणस्य वस्त्रबुद्ध्या तु भोजनोभयतः पिबन् । स्वर्गे मुक्तौ तथा दिव्यवस्त्रलाभी भवत्यलम् ॥' इति प्रभञ्जने ।

### पदार्थकौमुदी

ननु यदिदं प्राणायान्नं वासश्च देवैर्दीयते तत्प्राणस्य पूर्वं विद्यमानं न वा नाऽद्यः । तदीयस्यैव तस्मै प्रार्पणायोगात् । न द्वितीयः । प्राणस्य देवपरतन्त्रत्वापातादित्यतः सदृष्टान्तमाद्यपक्षदोषमेव परिहरति - सिद्ध- मेवेति ॥ यथा स्वातन्त्र्यतः कारणाद् विष्णोः सदा सिद्धमेवान्नवस्त्राद्यं स्वार्थं स्वप्रयोजनसिध्यर्थं विष्णौ समर्पयेल्लोकस्तथा सुराः पुरा प्राणस्य सिद्धमेवानं वस्त्रं च प्राणे समर्पयन्निति योजना । "लम्भुको ह वासो भवति’”इत्यादिना भोजनपूर्वोत्तरापोशनमात्रस्यैहिंकवस्त्रप्राप्तिमात्रं फल- मुच्यत इति प्रतीतिनिरासाय तत्तात्पर्यं स्मृत्यैवाऽह - प्राणस्येति ।

